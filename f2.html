<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta charset="utf-8">
<title>شهدای خیابان فلسطین</title>
<link href="jquery-mobile/jquery.mobile-1.0a3.min.css" rel="stylesheet" type="text/css"/>
<script src="jquery-mobile/jquery-1.5.min.js" type="text/javascript"></script>
<script src="jquery-mobile/jquery.mobile-1.0a3.min.js" type="text/javascript"></script>
<!-- This reference to phonegap.js will allow for code hints as long as the current site has been configured as a mobile application. 
	 To configure the site as a mobile application, go to Site -> Mobile Applications -> Configure Application Framework... -->
<script src="/phonegap.js" type="text/javascript"></script>

<style type="text/css">
.pink{
	
color:#993366 ;	
}
@font-face {
	font-family: 'koodak';
	src: url('BKoodak.eot') format('eot'), /* IE6�8 */ 
		 url('BKoodak.woff') format('woff'),
		/* FF3.6+, IE9, Chrome6+, Saf5.1+*/ 
		 url('BKoodak.ttf') format('truetype');
	/* Saf3�5, Chrome4+, FF3.5, Opera 10+ */
}
  
    
    #custom-li .ui-li .ui-btn-text .ui-link-inherit .ui-li-thumb {
        position:absolute;
        top:0;
        bottom:0;
        margin:auto;
        right: 0;
        margin-right: 0 !important;
    } 

    #custom-li .ui-li .ui-icon {
        left: 10px !important;    
    }

    #custom-li .ui-li .ui-btn-text .ui-link-inherit .left {
        float: right;
       
    }

    #custom-li .ui-li .ui-btn-text .ui-link-inherit .left p{
        text-align: right;
    }
        
    #custom-li .ui-li .ui-btn-text .ui-link-inherit .right {
        float: right;
        margin-right: 20px;
        display:block; 
        -moz-transform: matrix(-1, 0, 0, 1, 0, 0);
        -webkit-transform: matrix(-1, 0, 0, 1, 0, 0);
        -o-transform:matrix(-1, 0, 0, 1, 0, 0);        
    }


    #left-split-icon {
        left: 0 !important;   
        border-width: 0 1px 0 0 !important;
    }

    .ui-li-link-alt { right: auto !important; } // Fix for jQM 1.3
	
/*	.ui-page { 
background: #eee;
}*/

</style>


</head> 
<body> 


<div data-role="page" id="page1">

<div data-role="header"  class="ui-bar-b">
		<h1 style="direction:rtl;font:14px koodak;font-weight:bold;">یادمان دوم</h1>
		  <a href="ketab.html" style="margin-left:1px;margin-right:1px;" data-role="button" data-icon="back"  data-theme="b" data-iconshadow="false" data-inline="true" data-iconpos="notext" rel="external" ></a>
	</div><div data-role="content" class="ui-bar-b">	
		<h1 style="direction:rtl;font:14px koodak;font-weight:bold;">سردار شهر عشق</h1>
    <br />
        <div style="text-align:right;font:14px koodak;">
        
        
       <br />
« شناسنامه »       <br />
نام :محمّد       <br />
نام خانوادگی : افشاریان       <br />
نام پدر :مرتضی       <br />
محل ولادت : ساری        <br />
تاریخ ولادت : 4/5/1342       <br />
تحصیلات : دیپلم       <br />
محل تحصیل : ابتدایی جعفری(شهید قائمی)-راهنمایی استاد مهجوری(شهیدان مالک و متقی)-دبیرستان طالقانی       <br />
شغل : پاسدار       <br />
محل شهادت : خُرمال       <br />
تاریخ شهادت : 29/12/1366       <br />
عملیات : والفجر 10       <br />
محل خاکسپاری : گلزار شهدای شهرستان ساری       <br />

« سردار شهر عشق »       <br />
در دومین یادمان با شهیدی همراه می گردیم که اسوه خوشرویی ، صبر ، مقاومت و ایثار است . کسی که در سیر حیات طیّبه اش با خودسازی بدانجا میرسد که در راه خدا از پدر ، مادر و همسر، خصوصاً از ناصرش(1) می گذرد و با تقویت روحیه شهادت طلبی در خود ، جان خود را در کف دست گرفته و رضای دوست را در حضور در میدان های جهاد اصغر از جمله جُفیر، سیّد صادق ، کوشک ، فاو ، خُرمال و .... می بیند و با معبود خویش معامله ای گرانبها را به انجام می رساند که :
« إنَّ الله ٱشتَری مِنَ المُؤمنینَ أَنفُسَهُم و أَموالَهُم بِأَنَّ لَهُمُ الجنَّه یُقاتِلونَ فی سَبیلِ اللهِ فَیََقتُلُونَ وَعداً عَلَیهِ حَقاً ...» (2)
اما نابرده رنج گنج میّسر نمی شود و برای رسیدن به گنج معنوی چون شهادت که وصال معشوق را در پی دارد ، خون دلها باید خورد و مشقّت ها باید کشید و این همان کاریست که سردار محمّد افشاریان انجام داد و آن زمان که از عزیزترین عزیزان، که ناصر دو ساله اش بود، بُرید ، لیاقت و سعادت  شهادت را یافت چرا که « شهادت یعنی محو شدن در راه الله و این سعادت نصیب هر کس نمی شود مگر در راه رضای او باشد . » (3) و اینگونه بود که محمّد ، هفت شهر عشق را عاشقانه گشت و اندرخم کوچه های زندگی مادی نماند تا با دل سپردن به قضا و قدر الهی، بر تارک تاریخ ایران اسلامی جاودانه شود و در خیل کاروان کربلاییان قرار گیرد .
       <br />
« حیات طیّبه »        <br />
نوزادی زیبا و خوش چهره بود و از همان بدو تولد ، آرامش خاصی در چهره اش نمایان بود ... . سنین کودکی و نوجوانی را همانند هم سن و سالانش پشت میز و صندلی های مدرسه گذراند تا اینکه نهضت امام روح الله به همراه امّت به اوج رسید و محمّد نیز در این سیل خروشان قرار گرفت و در صحنه های مبارزه با رژیم فاسد و استبدادی شاه ، همسنگر مردم انقلابی شد . با پیروزی انقلاب شکوهمند اسلامی ، این بزرگوارهم در صف فعالان گروه مقاومت خیابان فلسطین وارد شد و در حراست از دستاوردهای انقلاب کوشش و تلاش مضاعف داشت ..... .
در سال 1361 قدمهایش با خاک جبهه آشنا شد و یک سال پس از آن، لباس سبز سپاه پاسداران را برقامت خود دید و در قالب این نهاد مقدس به ادامه جهاد با سپاه کفر پرداخت ..... .
ایشان پس از بجا آوردن سنّت حسنه نبوی و ازدواج و پیوستن به جرگه متأهلین ، برای حضور در جبهه دچار مشکلاتی شد و بالاجبار برای مدتی از جبهه ها دور ماند اما پس از مدتی دوباره در کربلای ایران حاضر شد و در مدت حضورش در مناطق جنگی ،خاک  پَنجوِین ، خُرمال ، سیّد صادق ، جُفِیر، پاسگاه زید ، کوشک ، فاو ، شَطّ علی و مریوان را با عطر وجود مبارکش آشنا ساخت . شخصیت آرام و مسئولیت پذیرش باعث شد تا در لباس سربازی ولایت ، سِمت هایی چون فرمانده آتشبار ، فرمانده محورهای عملیاتی گردان ادوات و ضد زره ،و فرماندهی گردان خمپاره انداز از تیپ شهدای الحدید را تجربه کند امّا بیشتر از آنکه بر افراد و نیروهای تحت فرمانش فرماندهی کند بر دلهایشان امیری می کرد که آن هم نشأت گرفته از حُسن خُلق و صفای باطنش بود .... .
 دیگر پدر شده بود، آن هم در روزهایی که برادر خانمش(4) در عملیات والفجر 8 به شهادت رسیده بود . ایشان نیز به یاد شهید ، فرزندش را ناصر نامید تا نام و یاد آن بزرگوار، همیشه برایش زنده بماند  .... . علاقه عجیبی به فرزندش داشت امّا فقط توانست تا آخرین روز سال 66 سایه پدرانه اش را برسر این کودک نگاه دارد چون در این روز و در هنگام جابجایی مهمات ، مورد اصابت گلوله تانک قرار گرفت و  روستای مخروبه ای بنام احمد فتحی کَرَم در شهر خُرمال، محل پروازش بسوی ملکوت گردید. آری، این محمّد افشاریان بود که همزمان با پیچیدن طنین نوای ملکوتی اذان ظهر در آسمان جبهه، با خون پاکش وضو ساخت و به سجده گاه عشق رفت .
       <br />
« خاطرات یار»       <br />
(خاطرات این یادمان برگرفته از روایتگری : آقایان سیّد حسین دیباجی-محمدّ صیدافکن و حمیدرضا رستمیان[هر سه بزرگوار از دوستان و همرزمان شهید] و خانم بتول افشاریان[خواهر شهید])
*بوسه بر پیشانی مادر
بسیار متین و خوش اخلاق بود و برای پدر و مادرش احترام خاصی قائل می شد.علاقه عجیبی به مادر داشت تا جایی که هروقت ایشان را می دید بوسه ای بر پیشانی اش می زد و این کارش از میزان علاقه اش به مادر ، حکایت می کرد. 
« وَبِالوالِدَینِ اِحساناً » (5)
       <br />
*صله رحم       <br />
به دید و بازدید اقوام و آشنایان تأکید داشت و دلش می خواست همیشه در بین اعضای خانواده همبستگی باشد.به خاطر همین هروقت یک مرخصی کوتاه مدت می گرفت و از جبهه می آمد سعی می کرد به همه بستگان سری بزند و از احوالاتشان جویا شود.
       <br />
*نمیدانستند پسرشان فرمانده است       <br />
اتفاقاتی را که در جبهه می افتاد برای پدر و مادرش تعریف نمی کرد و ترکش هایی را که به بدنش اصابت کرده بود را به طرق مختلف از خانواده به خصوص مادر مهربانش مخفی می کرد.یکبار لنگ لنگان به ساری آمده بود و می گفت زمین خورده ام ولی مادر باور نکرد و البته برای اینکه فرزندش ناراحت نشود به رویش نیاورد. از سمت فرماندهیش هم خبر نداشتند و از صحبت های جسته و گریخته اش اینطور به ذهنشان خطور کرده بود که محمّد  ، در جبهه یک رزمنده ساده است غافل از اینکه…. .
       <br />
*اَشِدّاء عَلَی الکُفار رُحَماءُ بَینَهُم         <br />
جزو افرادی بود که در جبهه بدون پرداختن به حاشیه ، بی ادعا، کار خودش را انجام می داد و به قول معروف، بیشتر مرد عمل بود تا حرف زدن . همیشه با جدیّت تمام کارهایی که به ایشان محول می شد را انجام می داد و همین ویژگی های خوب باعث شد تا مسئولیت های زیادی را در جبهه تجربه کند . ناگفته نماند این بزرگوار اینقدر بی غل و غش و خاکی بود که اگر کسی از قبل ایشان را نمی شناخت نمی توانست فکرش را هم بکند که فرماندهی گردان خمپاره را برعهده دارد . 
 بقدری خوشرو و خوش برخورد بود که دوستان و همرزمان با دیدن ایشان روحیه می گرفتند و عاشق رفتار و کردار متین این بزرگوار می شدند ، امّا در مقابل دشمن بعثی با جدیّت خاص و با شجاعت و دلاوری مثال زدنی عمل می کرد و صد البته همین ویژگی های بارز بود که ایشان را مصداق آیه شریفه  « اَشِدّاء عَلَی الکُفار رُحَماءُ بَینَهُم » (6) کرده بود .
       <br />
 *فرمانده متواضع          <br />
در جمع فرماندهان و در حین جلسات ، کسانی بودند که خود را صاحب سبک دانسته و شاید در این راستا ادعایی هم داشتند اما محمّد افتادگی و تواضع خاصی داشت که البته نمونه اش در جبهه ها زیاد دیده می شد ، با این حال طرح ها و نقشه های جالبی را ارائه می کرد که برای دیگران الگو بود و مورد استفاده قرار میگرفت .

       <br />
* وداع با ناصر        <br />
 آخرین مرتبه که می خواست به جبهه اعزام شود بعد از خداحافظی از خانواده ، ناصر را بغل کرد و او را بوسید بعد هم حرکت کرد به طرف خیابان تا به رفقایش بپیوندد . تا سرکوچه نرسیده بود که دوباره برگشت و نگاهش را به کودک دوخت . رفت دَم در خانه و کودک را در آغوش گرفت و شروع کرد به بوسیدنش .... .
آن روز آخری ، این کار را چندبار تکرار کرد . انگار می دانست که دیگر ناصرش را نمی بیند . کار بجایی رسید که داد دوستانش درآمد : « محمّد ! بیا بریم دیگه . بابا ، دل بکن از این دنیا ! ... » شاید دوستان و همرزمانش هنوز پدر نشده بودند تا عشق و علاقه پدر و فرزندی او را درک کنند ... .امّا باید برای رسیدن به حیات عند رب از همه چیزش می گذشت و برای عشق بازی با معشوق حقیقی، خطرهای راه را که گذشتن از زن و فرزند، یکی از آنها بود به جان می خرید .
« در ره منزل لیلی که خطرهاست در آن  /  شرط اول قدم آنست که مجنون باشی »
         <br />
*شهادت ، احلی مِن عسل        <br />
 در عملیات والفجر 10 که در منطقه عملیاتی خُرمال ، سیّد صادق ، دوجِیله و حلبچه به وقوع پیوست، فرمانده گردان خمپاره انداز از تیپ شهدای الحدید بود . برای برنامه ریزی ، آماده سازی و اجرای پشتیبانی آتش نزدیک یگان های عمل کننده لشکر 25 کربلا تلاش چشمگیری داشت . شب و روز با سازماندهی و بکارگیری نیروهای تحت امر ، سعی می کرد تا بهترین نوع پشتیبانی را از رزمندگان اسلام در صحنه عملیات داشته باشد . بعد از شروع عملیات به دلیل عدم وجود جاده مواصلاتی از ارتفاعات ملخخور به منطقه عملیاتی «شیاروشکناو»، نیروها ، شبانه، با دست، گونی و کوله پشتی، مهمات را حمل و به پای قبضه ها می آوردند .... .
امّا این کار برایش دغدغه ای شده بود . نبودن راه مواصلاتی ، نداشتن ماشین برای حمل و نقل و ... . امّا رفقا به یاریش آمده و یک خودروی آیفا که از عراقی ها غنیمت گرفته بودند را به ایشان دادند  تا کمی از فشارهای کاری و روانی اش کاسته شود . از آنجایی که خود راننده ماهری بود ، نشست پشت فرمان و خستگی ناپذیر ، قبضه ها و سلاح های جنگی را برای پیشبرد هرچه بهتر عملیات جابجا کرد . انگار می دوید بسوی مرگی که برایش احلی مِن عسل بود و می خواست در آغوشش بگیرد . دیری نپایید ، بالاخره 29 اسفند آمد و آخرین روز سال 66 اولین روز حیات ابدی عزیزی شد که مقام رضا و یقینش الگوی نزدیکان بود و اینگونه سردار محمّد افشاریان ندای «رِضاً بِرِضاک» سرداد و در جوار محبوب جای گرفت .

       <br />« شهادتنامه »       <br />
«بسم الله الرحمن الرحیم»       <br />
هر گاه نام خميني بر زبانم جاري مي شود، چشمم مي گريد، چون تمام عزت و شرف خود را مديون او مي دانم .
با عرض سلام به حضور خانواده عزیزم.
 من این وصیتنامه را در تاریخ 21/ 12/ 63 در چادر می نویسم و می دانم که وصیتنامه وقتی به دست شما می رسد که من دیگر در این دنیای پر نفس و فانی نیستم . خانواده عزیزم!چه بخواهیم و چه نخواهیم باید روزی از این دنیا هجرت کنیم و به ابدیت بپیوندیم ولی چه بهتر که هجرت ما به خاطر خدا باشد و هجرتی بالاتر از هجرت شهید نداریم و نخواهیم داشت و آرزوی من این است که در بستر نمیرم و همچون حسین (علیه السلام) در میدان رزم به شهادت برسم و هر قطره خون من پیامی برای دیگران باشد .خانواده عزیزم!شاید تا مدتی که 20 سال است که مهمان شما بودم اذیت و آزاری به شما کرده باشم. شما به لطف همیشگی خود مرا عفو کنید. مادر و پدرم! هیچگاه در فراقم اشک نریزید که موجب عذاب روحم می شود و اشک شما موجب خوشحالی منافقان و یاوه گویان می شود .مادرم(7)! من در مدت زندگیم به شما آزار زیادی کرده ام و امیدوارم که مرا ببخشی ولی این را بدان که فرزندت را در راه حسین (علیه السلام)    داده ای  و ما بچه گانی بودیم که در آغوش این فرشتگان دلسوز پرورش دیدیم. پدرم (8)! امیدوارم که برای من پهلوی منافقان اشک و زاری نکنی و مثل همیشه با لبخندی دلنشین مرا به خاک بسپاری که موجب آرامش روحم می شود .خواهران و برادران و دیگر اقوام و خویشان! امیدوارم مرا عفو کنید و مورد لطف و رحمت خود قرار دهید.امیدوارم با شهادت من، منسجم تر شوید و رفت و آمد خانوادگی را بیشتر کنید و در نمازهای خود به رزمندگان دعا کنید که همین دعاها هستند که لرزه بر دامن استکبار جهانی انداختند و امیدوارم که همیشه و با تمام قدرت با یاوه گویان و منافقان به مبارزه برخیزید و هیچگاه از امام و یاران امام دست برندارید.       <br />
یک کلام به همسر عزیزم(9):       <br />
با عرض سلام، امیدوارم که همیشه در پناه ایزد متعال قرار گرفته باشی. منصوره! شاید که در مدتی که با هم بودیم از من بدی دیده باشی هرچند که من، شما را به خانه ام نیاورده ام و شما در این مدت به من روحیه می دادید. اگر خاطرت باشد یک زمان از شما سؤالی کرده بودم و گفتم که من شهید شوم شما چه می کنید و شما همچون زینب(سلام الله علیها) به من پاسخ دادید. امیدوارم که مرا مورد عفو قرار دهی و از مادرت و برادرانت پوزش می طلبم چون نتوانستم که به آن آرزوهایی که داشتند، من آن را انجام دهم.در خاتمه به همه رهروان راه حق سلام و درود می فرستم و از همه آن التماس دعا برای رزمندگان دارم.
در محور مجنون-محمّد افشاریان
21/12/63
در ضمن وصیتنامه دیگر من دست یکی از دوستانم است. 
        <br />
برگرفته از دستنوشته های شهید:       <br />
* سخن من با تمام ملت شهید پرور این است: من به عنوان برادر کوچک به عرضتان می رسانم: مبادا یک لحظه از یاد خدا و جهاد در راه او غفلت کنید و مبادا امام عزیزمان، قلب امت، که نور چشم مستضعفان است را تنها بگذارید که سوگند به خون شهیدان که گرانبها ترین و عزیزترین چیز است اگر پیروی از تعالیم رهبرمان نکنید ضربه بزرگی به پیکر اسلام زده اید.
*باید بدانید شهادت فیض عظیمی است. شهادت آنقدر زیباست که زبانم از گفتن آن عاجز است.شهادت یعنی به دیدار خدا رفتن.شهادت یعنی محو شدن در الله و این سعادت نصیب هرکس نمی شود مگر در راه رضای او باشد.
*انشاءالله من در جوار رحمت حق جای خواهم گرفت.خدایا صد هزار مرتبه شکر که بر من منت نمودی تا در این راه قدم بردارم. اگر چه نتوانستم بر نفس خود مسلط شوم ولی یاد تو و نگریستن به چهره امام، که همواره در آرزویش بودم، باعث استواری در عقیده ام شده است.
*همسر مهربانم!امیدوارم برای فرزندمان مادر و پدر خوبی باشی . به ناصرم بگو ، پدرت جز خوشبختی تو و مادرت هیچ آرزویی ندارد و نخواهد داشت . به امید پیروزی رهروان راه حق.

       <br />
«یادگاری»       <br />
بسمه تعالی       <br />
با سلام و درود بی پایان نثار روح پرفتوح کلیه شهدای اسلام به خصوص شهدای عملیات کربلای چهار و پنج
با عرض سلام به حضور برادران رزمنده
محمد اسماعیل-محمّدرضا

امیدوارم که حال هر دوی شما خوب و سلامت بوده باشد و هیچگونه کسالت و ملالی نداشته باشید.برادران عزیز! امیدوارم که هرچه سریعتر جنگ تحمیلی به سود اسلام و مسلمین تمام شود و شما برادران به آغوش گرم خانواده تان برگردید. من این نامه را در ساعت نیم بعد از ظهر تاریخ 11/11/65 در محل کارم می نویسم.من یک جمله را به هر دوی شما عرض می کنم و می گویم شما خیالتان جمع است از این لحاظ که در جبهه هستید. ما که دوستان و آشنایان که شهید می شوند [متأثر] می شویم.فکر نکنم شماها منظور مرا درک کنید.چند روز پیش خبر شهادت جهنگیر یوسفی را شنیدم و خیلی [متأثر] شدم و دو روز بعد خبر شهادت سیّد احمد حسینی تبار را شنیدم ولی تا خبر به من برسد 11 روز بود که او را خاک کرده بودند و وقتی که خبر را شنیدم فوری به منزل حسینی تبار رفتم و مادرش مرا دید خیلی گریه و زاری کرد.من یک دفعه [عقده] دلم را پیش مادرش خالی کردم و آنقدر گریستم که از خود بی خود شدم. بله برادران عزیز! شاید خبر شهادت حسینی تبار را نشنیده بودید ولی ای برادران! من وقتی به یاد بچه 5 ماهه حسینی تبار می افتم بیشتر ناراحت می شوم.
خوب، محمّدرضا و اسماعیل! شما خیلی خیلی خیلی خیلی محبت ندارید ندارید ندارید چون هر کس که جبهه می رود یک نامه خشک و خالی می دهد ولی شما ها حتی این بخار را هم ندارید. همتنطور که می دانید جواب نامه مثل جواب سلام واجب است.ببینم این کار را می کنید؟ از قول من از همه دوستانی که محبت دارند، سلام می رسانند جواب سلام مرا بدهید . من شاید تا چند وقت دیگر که انشاءالله خیلی نزدیک است به شما برادران رزمنده ملحق می شوم. 

       <br />
« پاورقی »       <br />
1.	آقای ناصر افشاریان- تنها یادگار شهید       <br />
2.	آیه 111 سوره توبه-ترجمه : خدا جان و مال اهل ایمان را به بهشت خریداری کرده، آنها در راه خدا جهاد می کنند که دشمنان دین را بکشند یا خود کشته شوند.این وعده قطعی است بر خدا       <br />
3.	قسمتی از وصیت نامه شهید       <br />
4.	شهید سیّد ناصر طباطبایی قمی       <br />
5.	آیه 83 سوره بقره-ترجمه : و به پدر و مادر خود نیکی کنید.       <br />
6.	سوره فتح-آیه 29-ترجمه : با کافران بسیار دل سخت و با یکدیگر بسیار مشفق و مهربانند.       <br />
7.خانم سکینه بیگلری       <br />
8.آقای مرتضی افشاریان       <br />
9.خانم سیده منصوره طباطبائی قمی       <br />

        </div>
    
    
  	</div>


</body>

</html>
