<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta charset="utf-8">
<title>شهدای خیابان فلسطین</title>
<link href="jquery-mobile/jquery.mobile-1.0a3.min.css" rel="stylesheet" type="text/css"/>
<script src="jquery-mobile/jquery-1.5.min.js" type="text/javascript"></script>
<script src="jquery-mobile/jquery.mobile-1.0a3.min.js" type="text/javascript"></script>
<!-- This reference to phonegap.js will allow for code hints as long as the current site has been configured as a mobile application. 
	 To configure the site as a mobile application, go to Site -> Mobile Applications -> Configure Application Framework... -->
<script src="/phonegap.js" type="text/javascript"></script>

<style type="text/css">
.pink{
	
color:#993366 ;	
}
@font-face {
	font-family: 'koodak';
	src: url('BKoodak.eot') format('eot'), /* IE6�8 */ 
		 url('BKoodak.woff') format('woff'),
		/* FF3.6+, IE9, Chrome6+, Saf5.1+*/ 
		 url('BKoodak.ttf') format('truetype');
	/* Saf3�5, Chrome4+, FF3.5, Opera 10+ */
}
  
    
    #custom-li .ui-li .ui-btn-text .ui-link-inherit .ui-li-thumb {
        position:absolute;
        top:0;
        bottom:0;
        margin:auto;
        right: 0;
        margin-right: 0 !important;
    } 

    #custom-li .ui-li .ui-icon {
        left: 10px !important;    
    }

    #custom-li .ui-li .ui-btn-text .ui-link-inherit .left {
        float: right;
       
    }

    #custom-li .ui-li .ui-btn-text .ui-link-inherit .left p{
        text-align: right;
    }
        
    #custom-li .ui-li .ui-btn-text .ui-link-inherit .right {
        float: right;
        margin-right: 20px;
        display:block; 
        -moz-transform: matrix(-1, 0, 0, 1, 0, 0);
        -webkit-transform: matrix(-1, 0, 0, 1, 0, 0);
        -o-transform:matrix(-1, 0, 0, 1, 0, 0);        
    }


    #left-split-icon {
        left: 0 !important;   
        border-width: 0 1px 0 0 !important;
    }

    .ui-li-link-alt { right: auto !important; } // Fix for jQM 1.3
	
/*	.ui-page { 
background: #eee;
}*/

</style>


</head> 
<body> 


<div data-role="page" id="page1">

<div data-role="header"  class="ui-bar-b">
		<h1 style="direction:rtl;font:14px koodak;font-weight:bold;">یادمان دهم</h1>
		  <a href="ketab.html" style="margin-left:1px;margin-right:1px;" data-role="button" data-icon="back"  data-theme="b" data-iconshadow="false" data-inline="true" data-iconpos="notext" rel="external" ></a>
	</div><div data-role="content" class="ui-bar-b">	
		<h1 style="direction:rtl;font:14px koodak;font-weight:bold;">طائر باغ ملکوت</h1>
            <div style="text-align:right;font:14px koodak;">
            <br />
« شناسنامه »<br />
نام :محمّد(اکبر)<br />
نام خانوادگی : جهان پیما<br />
نام پدر : حسین جان<br />
محل ولادت : ساری <br />
تاریخ ولادت : 12/1/1334<br />
تحصیلات : متوسطه<br />
محل تحصیل : مدرسه سعادت(ابتدایی)- دبیرستان ولیعهد سابق(دبیرستان)<br />
شغل : عکاس<br />
محل شهادت : مهران<br />
عملیات: کربلای یک<br />
تاریخ شهادت : 12/4/1365<br />
محل خاکسپاری : گلزار شهدای شهرستان ساری<br />



« طائر باغ ملکوت »<br />
تا بدینجا و در این سیر معنوی ، از احوالات نُه سبکروح عاشق، سخن به میان آوردیم و با زلال نام و یادشان زنگار از لوح جان زدودیم تا در این آشفته بازار دنیای مادی اندکی سبکبال شویم و مشق پرواز کنیم ... . امّا این سیر زیبا و دوست داشتنی همچنان ادامه دارد و ما از شما مخاطب عزیز دعوت       می کنیم که همچنان راز مردانگی مردان مَرد جهان اسلام را در صفحات بعد دنبال بفرمائید .
امّا در یادمان دهم ، یادآور شهیدی هستیم که در کربلای مهران به سوی دیار عاشقان پرواز کرد و به خیل شهیدان خدایی پیوست. 
« سوی دیار عاشقان/ رو به خدا میرویم »
محمد جهان پیمای عزیز ، بسان دیگر دلاوران سپاه روح الله ، آرزوی پرگشودن بسوی کربلای حسین (علیه السلام) را در سر می پروراند .... . طائر باغ ملکوت ، در کربلای یک(1) ، با اذن دخول « یا ابوالفضل العباس (علیه السلام) »(2) به زیارت آقا و مقتدای شهیدان نائل و در حلقه ی عاشقانه ی رفقای شاهدش ، به میانداری امام عشق ، داخل گشت ... . سیّد شهیدان اهل قلم(3) می فرمود که : « اگر مقصد پرواز است پس قفس ویران بهتر ... .» و جهان پیمای عزیز که طاقت بال و پَرزدن در جهان محقّر ناسوت را نداشت مقصود را پرواز بسوی ملکوت قرار داد و از ویرانی خانه وکاشانه نهراسید و مهدی و فاطمه ومعصومه ی دردانه اش(4) را به همان قادر متعالی سپرد که می فرماید : «وکَفی باللهِِ وَکیلاً » (5) ....
و محمد به چه زیبایی در آخرین سطور گلواژه هایش هدف از هجرت و مجاهدت در راه محبوب را بر دل کاغذ نشاند، که :
« آنچه ما را واداشت تا دست از دیار خود برکشیم و سر برخاک این شنزارها و ریگزارها بسائیم فقط و فقط حفظ اسلام عزیز و قرآن کریم است . »
آری ، این بزرگوار با این عمل فی سبیل الله اش مصداق بارز این آیه شریفه گشت :
« ...فالذّین هاجَروا وَ اُخرِجوا مِن دیارِهِم و اوذوا فی سَبیلی و قاتَلوا و قُتلِوُا لَأُکَفِّرَنَّ عَنهُم سَیئاتِهِم و لَأُدخِلَنَّهُم جَنّاتٍ تَجری مِن تَحتِهَا الاَنهارُ ثَواباً مِن عِندِاللهِ واللهُ عِندَهُ حُسنُ الثَّوابِ» (6)
<br />
«حیات طیّبه»<br />
دوازدهم فروردین . همان یوم اللّهی که قرار بود بیست و چهار سال بعد ، روز جمهوری اسلامی نام گیرد در سال 1334 سالروز میلاد کودکی شد که باید روزگاری با خون طاهرش، نهال همان جمهوری اسلامی را آبیاری کند . نامش محمّد بود امّا در منزل و میان اقوام و بستگان ، بنام نامی شبه پیامبر (صلی الله علیه و آله) ، «اکبر» صدایش می زدند . کودک زیبا و دوست داشتنی محله دروازه گرگان ، در دامان پاک مادری از تبار سادات(7) پرورش یافت و الحق والانصاف ، ایشان به همرا پدر بزرگوار محمّد(8) ، باغبانان ماهری برای پرورش نونهال بوستان انقلاب بودند ... .
او را در مدرسه ابتدایی سعادت ثبت نام کردند تا دوره جدیدی در طول عمر با برکتش آغاز گردد و بتواند با تحصیل علم و دانش بر بصیرت خود بیفزاید . پس از آن تحصیلات متوسطه خود را در دبیرستان  ولیعهد سابق ادامه داد ... .
تقریباً پانزده ساله بود که به همراه خانواده ، از کوچه نعلبندان ساری به خیابان فلسطین ، همان    محله ای که بعدها نام زیبای شهید محمد جهان پیما بر سر یکی از کوچه های آن نهاده شد ، نقل مکان کرد .
اندک اندک زمان خدمت سربازی فرا رسید و مقرر گشت که برگ دیگری از دفتر زرّین و پرافتخار حیات طیّبه اش ، ورق بخورد . برای مدّت سه ماه به اهواز اعزام شد و دوره ی آموزشی را در این شهرِ تاریخ ساز، پشت سر گذاشت و بعد از آن به ساری مراجعت نموده و مشغول به ادامه خدمت شد . این در حالی بود که نام مبارک حضرت امام  ، هر روز بیشتر از گذشته بر سر زبان ها می چرخید و        اعلامیه های ایشان تنور انقلاب را داغ نگه می داشت . مردم انقلابی به پیروی از ایشان ، با شرکت در تظاهرات با رژیم منفور پهلوی مبارزه می کردند. محمّد نیز از این قاعده مستثنی نبود و به عنوان   قطره ای از دریای خروشان امّت اسلامی ، گوش به فرمان خمینی بت شکن ، در صدد براندازی نظام طاغوت و جایگزینی حکومت الله (جلّ جلاله) بود و این فعالیت هایش با اتمام دوران سربازی،  شدّت     یافت ... .
جهان پیمای عزیز در گذر قافله ی عمر ، به نقطه ای رسید که سنت نبوی را بجا آورد و پس از وارد شدن به جرگه متأهلان ، امانتدار خداوند از قِبَل سه فرزند یعنی « فاطمه ، مهدی و معصومه » گشت . شاید بخاطر همین موضوع بود که پس از آغاز جنگ تحمیلی ، برای حضور در جبهه ها با مشکلاتی مواجه گردید ، امّا اهل اهم و مهم کردن بود و برای جهاد در راه خدا باید از همه چیز می گذشت . او اینکار را به انجام رسانید و از خود و خانواده گذشت تا از صراط نورانی جبهه به حضرت دوست راه یابد . 
« ناز پرورد تنعّم نبرد راه به دوست / عاشقی شیوه رندان بلاکش باشد »
این شهید گرانقدر چهار بار به جبهه اعزام شد . آخرین بار در سال 1365 برای شرکت در عملیات کربلای یک به جبهه مهران و قلاویزان قدم نهاد و در حین  عملیات به فوز عظیم شهادت نائل گشت .

<br />
« خاطرات یار»<br />
(خاطرات این یادمان برگرفته از روایتگری : خانم منیر سادات محمودی[مادر شهید])
*خدا دعای امثال تو را بهتر قبول می کند...
 از کودکی مقیّد به انجام اعمال دینی بود و واقعاً نماز خواندن و روزه گرفتن را دوست می داشت که البته از انسانهای آسمانی چون محمد، غیر از این هم انتظار نمی رفت .
کلاس پنجم ابتدایی بود که روزه می گرفت . یک روز غروب ، بعد از تعطیل شدن مدرسه رفت خانه مادربزرگش(9) . نزدیک زمان افطار بود و او هم که سن و سالی نداشت بی رمق شده بود امّا به روی خودش نمی آورد . به مادربزرگ گفت : « مادرجان ! اگر زحمتی برایتان نمی شود مقداری غذا برایم بیاورید می خواهم افطار کنم .» مادربزرگ که خود ملّا بود و به بعضی از خانم ها قرآن خواندن یاد می داد ، گفت : « بارک الله پسرم . حالا که روزه گرفتی خیلی به خدا نزدیک شدی . تا من سفره ی افطار را آماده می کنم وضو بگیر و دو رکعت نماز برای بابابزرگ خدا بیامرزت بخوان و برایش طلب آمرزش کن چون خدا دعای امثال تو را بهتر قبول می کند .» محمد نیزکه رابطه عاطفی بسیار قوی با آن بزرگوار داشت حرفش را گوش کرد و بعد از نماز، روزه اش را باز کرد... . و صد البته همین تعلیمات و روابط عاطفی و دینی حاجیه خانم بود که تأثیر بسزایی در شکل گیری شخصیت شهید داشت . 
<br />
*وقتی در کوچه راه می رفت، سرش را بالا نمی گرفت!<br />
حجب و حیای خاصی داشت . وقتی در کوچه راه می رفت سرش را بالا نمی گرفت تا جاییکه در بسیاری از مواقع وقتی کسی به ایشان سلام می کرد جواب سلام را می داد امّا سرش را بالا  نمی گرفت که ببیند طرفش چه کسی است . 
<br />
*آمده ام لباس و مهر و جانماز ببرم. <br />
بیشتر دوران خدمت سربازیش را در کلانتری 2 ساری گذراند . شبهای ماه رمضان حول و حوش ساعت 12 می رفت منزل تا سحریش را بگیرد و برگردد کلانتری . .... یک شب با عجله و سراسیمه رفت خانه و به مادر گفت : « مامان ! سه دست از لباس های من یا بابا را بده می خواهم ببرم کلانتری . دو تا مهر و جانماز هم بده .» در همان حال یک عکس از جیب پیراهنش درآورد و بنا کرد به بوسیدن آن . مادر که از کارهایش متعجب شده بود ، گفت : « این عکس کیه که اینقدر بوسش می کنی ؟» 
گفت : « امام خمینی که مردم اینقدر ازش صحبت می کنند ، ایشونه ! »
مادر گفت : « حالا لباس ها را برای چی میخوای ؟ » محمّد گفت : « راستش مأموران شهربانی دوتا از بچه های انقلابی بهشهری را دستگیر کردند و آوردند کلانتری .بندگان خدا              می خواهند نماز بخوانند امّا لباسهایشان پاره و خونیه . برای همین آمدم تا برایشان لباس و مهر و جا نماز ببرم .»
<br />
*غسل شهادت <br />
یک روز در یک ساعت غیر معمول از سرکار رفت منزل . وقتی رسید ، مستقیم رفت پشت حیاط و مقداری آب گرم کرد و شروع کرد به غسل کردن . مادر که دیگر به کارهای عجیب و غریبش عادت کرده بود گفت : « خوب ، تو که می خواستی حمام کنی می رفتی حمام عمومی »
در جواب مادر گفت : « نه مامان . وقت ندارم. باید سریعتر غسل کنم و بروم تظاهرات .» مادر گفت : « گیرم که می خواهی بروی تظاهرات ، آنوقت غسل کردنت برای چیه ؟ مگر هر کسی می خواهد برود در خیابان و علیه شاه شعار بده باید غسل کنه ؟» گفت :« نه ! این غسل ، غسل شهادته ، چون میگن اگر کسی در حین فعالیت علیه طاغوت کشته بشه شهید به حساب میاد برای همین من هم آمدم خانه که غسل شهادت بکنم و خودم را برای هر اتفاقی آماده کنم .» بعد لباس هایش را پوشید و از خانه زد بیرون ... .
<br />
*رفتن به جبهه با بهانه زیارت<br />
 اولین باری که می خواست برود جبهه ، به مادر و همسرش چیزی نگفت . به بهانه اینکه می خواهد با رفقا برود قم برای زیارت حضرت معصومه (سلام الله علیها) ، زن وبچه اش را برد خانه ی مادر و رفت . بعد از پانزده روز برای خانمش(10) نامه فرستاد و در آن نوشت :« من جبهه هستم و شما ناراحت نباشید . ....» چند وقت بعد با چند تا بسته گز و سوهان برگشت گفت :« زیارت بودیم گفتیم یه سوغاتی هم برای شما بیاوریم !»
مادر گفت :« محمّد! تو که دروغگو نبودی ؟» گفت :« دروغ مصلحت آمیز بود! تازه من که نرفتم آنجا بجنگم . رفتم یک دوری بزنم و بیام . همین !»
<br />
*مگر جدّ شما در کربلا از خانواده اش نگذشت؟<br />
 شب جمعه ای بود . آن شب همه در خانه پدر دعوت بودند . از چند وقت قبل تصمیم گرفته بود که برای چهارمین بار به جبهه اعزام بشه . پدر و مادر خیلی باهاش صحبت کردند . پدر می گفت : « من راضی نیستم بروی جبهه ، جبهه ی تو من هستم . جبهه ی تو زن و بچه هایت هستند .... .» مادر هم گفت : « محمّد ! اگر باز هم بخواهی خانواده ات را تنها بگذاری و بروی منطقه ، شیرم رو حلالت نمی کنم .... » خلاصه آن شب حرفهای زیادی شنید و سرزنش شد اما خم به ابرو نیاورد و با آرامش خاصی رو کرد به مادر و گفت :« مادر جان ! شما راضی می شوی که این بعثی های لعنتی ، تازه عروس ها و تازه دامادها و زن و بچه ی مردم را در گودال بریزند و روی سرشان قیر بپاشند ؟ راضی   می شوی که آن نامردها هر بلایی که خواستند سر مردم بیاورند آن وقت پسر شما راحت و آسوده در خانه بنشیند و پایش را روی پا بگذارد ؟ شما می توانید جواب جدّتان را بدهید ؟ مگر جدّ شما در کربلا از خانواده اش نگذشت ...... ؟»
از آنجایی که حرف حساب جواب نداشت دیگر صحبتی رد و بدل نشد و خانواده با رفتنش به جبهه موافقت کردند . بعد از گذشتن چند روز ، محمّد آخرین اعزامش به جبهه را تجربه کرد. به کربلای مهران رفت تا کربلایی شود... .
<br />
*خبر شهادت<br />
 خبر شهادتش چند روز بعد از آغاز عملیات کربلای یک، توسط یکی از دوستان نزدیکش به نام رجب الیاسی به خانواده اش رسید . 
<br />
*می خواهم بروم کربلا<br />
 چند وقت بود که مادر ، بدجوری دلتنگ محمّد شده بود . مدتی بود که به خوابش نمی آمد . بالاخره یک شب در عالم خواب پسرش را دید . پیراهن آبی آسمانی برتن داشت و موها و محاسنش را اصلاح کرده بود . خیلی زیبا شده بود ... . به محمّد گفت :« پسرم ! کجایی مادر ؟ چه کار می کنی ؟ خیلی دلم برایت تنگ شده .... »  در جواب گفت :« آمدم با شما خداحافظی کنم »
وقتی مادر علّت خداحافظی را جویا شد ، همینطور که دست راستش را بلند کرده بود و با دست سمت و سوی خاصی را نشان می داد ، گفت :« می خواهم بروم کربلا .... »      

<br />
«شهادتنامه»<br />
باستايش و حمد بي پايان به درگاه خداوند سبحان و بادرود و سلام به محضرمقدس حضرت امام زمان(عجل الله تعال فرجه الشریف) و نائب برحقش آن يگانه گوهرتابناك ولايت حضرت امام امت فرزندفاطمه زهرا(سلام الله علیها) خميني بزرگ و بادرودفراوان به تمامي رزمندگان اسلام خصوصا خانواده معظم شهدا. حمد و سپاس خداي بزرگ را كه من را درعصري ولادت داد كه بزرگ مرجع عالم اسلام را به پيشوائي خود ديدم و فرمان او را كه همانا اطاعت ازفرمان خداوند و رسول اوست به گوش جان شنيدم. اي خداوند سبحان! تو خود شاهد باش كه فقط با عشق به زيارت امام حسين(علیه السلام) بسوي كربلاي حسين(علیه السلام) پرگشودم. هرچند، من بنده گناه آلود و شرمنده لياقت زيارت حسين (علیه السلام) را ندارم كه من كجا و آن نورخدا كجا. خداوندا! تو خود شاهد باش كه من نه براي مال دنيا و نه براي شهرت در اين دنيا به جبهه هاي جنگ رفتم زيرا ميدانم كه اين دوگروه را فرداي قيامت از صف شهدا جدا می کنند. واي برما كه اگر خداي ناكرده چنين خيالي درسرداشته باشيم.
 با درود به پدر و مادر و همسر و خواهران  و برادران و تمامي فرزندان و عزيزانم. هرچند فرزندي مهربان براي پدرومادر و همسري دلسوز براي همسر و پدري مهربان براي فرزندانم و برادري مهربان براي برادران و خواهرانم نبودم اميدوارم كه به بزرگي خود اين بنده رامورد عفو قرار دهيد.
عزيزانم! بخداي بزرگ سعادتمند خواهم بود اگرتوفيق شهادت راپيداكنم. اي عزيزان من! شما را به خداي بزرگ قسم ميدهم هيچگاه براي من گريه نكنيد براي عزيز زهرا، حسين(علیهما السلام) اشك بريزيد زيرا ما هرچه عزت و شرف و بزرگي داريم ازامام حسين(علیه السلام) است.
درپايان اين وصيت نامه وصيت ميكنم كه وصي من پدربزرگوارم و همسرم ناظر اينجانب باشد. درپايان همه عزيزان رابخداي بزرگ مي سپارم و ضمنا از همسرم مي خواهم كه درتربيت فرزندانم نهايت كوشش رابكار ببرد تا فرزندانم آقا مهدي رهرو راه شهيدان و خود يكي ازشهيدان و همچنين فاطمه و معصومه هم از رهروان زينب(سلام الله علیها) باشند.
*آنچه ما را واداشت تا دست از دیار خود برکشیم و سر بر خاک این شنزارها و ریگزارها بسائیم فقط و فقط حفظ اسلام عزیز و قرآن کریم است.


<br />
«پاورقی»<br />
1.عملیاتی که شهید جهان پیما در آن به درجه رفیع شهادت نائل گشت.<br />
2. رمز عملیات کربلای یک<br />
3. شهید سیّد مرتضی آوینی<br />
4. نام فرزندان شهید<br />
5. آیه 132 سوره نساء-ترجمه : و خدا به تنهایی نگهبانی خلق را کافیست.<br />
6.آیه 195 سوره آل عمران-ترجمه : پس آنانکه از وطن خود هجرت کردند و از دیار خود بیرون شده در راه خدا رنج کشیدند، جهاد کردند و کشته شدندهمانا بپوشانیم بدی های آنان را و در آوریم آنان را به بهشت هایی که از زیر درختان آن نهرهای آب جاری است.این پاداشیست از جانب خدا و نزد خداست پاداش نیکو.<br />
7.خانم منیر سادات محمودی<br />
8. آقای حسین جان جهان پیما<br />
9.خانم زهره محمودی<br />
10.خانم طاهره الیاسی<br />

        
    </div>	
            
  	</div>


</body>

</html>
