<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta charset="utf-8">
<title>شهدای خیابان فلسطین</title>
<link href="jquery-mobile/jquery.mobile-1.0a3.min.css" rel="stylesheet" type="text/css"/>
<script src="jquery-mobile/jquery-1.5.min.js" type="text/javascript"></script>
<script src="jquery-mobile/jquery.mobile-1.0a3.min.js" type="text/javascript"></script>
<!-- This reference to phonegap.js will allow for code hints as long as the current site has been configured as a mobile application. 
	 To configure the site as a mobile application, go to Site -> Mobile Applications -> Configure Application Framework... -->
<script src="/phonegap.js" type="text/javascript"></script>

<style type="text/css">
.pink{
	
color:#993366 ;	
}
@font-face {
	font-family: 'koodak';
	src: url('BKoodak.eot') format('eot'), /* IE6�8 */ 
		 url('BKoodak.woff') format('woff'),
		/* FF3.6+, IE9, Chrome6+, Saf5.1+*/ 
		 url('BKoodak.ttf') format('truetype');
	/* Saf3�5, Chrome4+, FF3.5, Opera 10+ */
}
  
    
    #custom-li .ui-li .ui-btn-text .ui-link-inherit .ui-li-thumb {
        position:absolute;
        top:0;
        bottom:0;
        margin:auto;
        right: 0;
        margin-right: 0 !important;
    } 

    #custom-li .ui-li .ui-icon {
        left: 10px !important;    
    }

    #custom-li .ui-li .ui-btn-text .ui-link-inherit .left {
        float: right;
       
    }

    #custom-li .ui-li .ui-btn-text .ui-link-inherit .left p{
        text-align: right;
    }
        
    #custom-li .ui-li .ui-btn-text .ui-link-inherit .right {
        float: right;
        margin-right: 20px;
        display:block; 
        -moz-transform: matrix(-1, 0, 0, 1, 0, 0);
        -webkit-transform: matrix(-1, 0, 0, 1, 0, 0);
        -o-transform:matrix(-1, 0, 0, 1, 0, 0);        
    }


    #left-split-icon {
        left: 0 !important;   
        border-width: 0 1px 0 0 !important;
    }

    .ui-li-link-alt { right: auto !important; } // Fix for jQM 1.3
	
/*	.ui-page { 
background: #eee;
}*/

</style>


</head> 
<body> 


<div data-role="page" id="page1">

<div data-role="header"  class="ui-bar-b">
		<h1 style="direction:rtl;font:14px koodak;font-weight:bold;">یادمان اول</h1>
		  <a href="ketab.html" style="margin-left:1px;margin-right:1px;" data-role="button" data-icon="back"  data-theme="b" data-iconshadow="false" data-inline="true" data-iconpos="notext" rel="external" ></a>
	</div><div data-role="content" class="ui-bar-b">	
		<h1 style="direction:rtl;font:14px koodak;font-weight:bold;">آغازگر مثنوی شهادت  </h1>
    <br />
    
    <div style="text-align:right;font:14px koodak;">

« شناسنامه »
    <br />
نام : احمد    <br />
نام خانوادگی : ابراهیمی    <br />
نام پدر : ابوالقاسم    <br />
محل ولادت : ساری     <br />
تاریخ ولادت : 1/9/1342    <br />
تحصیلات : دوم دبیرستان-رشته فرهنگ و ادب(علوم انسانی)    <br />
محل تحصیل : ابتدایی مرحوم جعفری(شهید قائمی)-راهنمایی استاد مهجوری(شهیدان مالک و متقی)-دبیرستان آیت الله طالقانی    <br />
محل شهادت : موسیان(جبهه شرهانی)    <br />
تاریخ شهادت : 2/10/1361    <br />
محل خاکسپاری : گلزار شهدای شهرستان ساری    <br />



احمد ابراهیمی مطلع وآغاز زیبایی برای این اثر است زیرا  او بود که علمدار جوانان محل گشت و عطش عشق به فرهنگ زیبای شهادت را در میانشان شعله ور ساخت.
« مثنوی را چون تو مبدأ بوده ای                 گرفزون گردد تواش افزوده ای »
نوزادی که در ابتدای حیات دنیوی با مرگ دست و پنجه نرم کرد، جزو نسل طلایی در تاریخ انقلاب گردید که امام امّت در سال 1342 نوید آن را داده بود . آری، او نیز جزو همان نوزادان گهواره نشینی بود که خمینی کبیر از آنان به عنوان سربازان آینده اسلام نام می برد .همان سربازانی که قرار بود ستاره های آسمان انقلاب گردند و در شب ظلمانی عصر انتظار ، حول ماه تابانشان پروانه وار طواف کنند  ...
31 شهریور 1359، ادامه وعده روح الله از پس بهمن 57 بود که باید سکوی پرتابی برای دلباختگان کربلا می گشت. دروازه ای برای طی طریق یک شبه، گشوده شد و  حسین (علیه السلام) بود که از میان کربلاهای ایران سالکین الی الله را به وادی عشق فرا می خواند. اهل کوفه درس عبرتی گرانبها برای امثال احمد بودند و همین امر موجب شد تا برای فناء فیِ الله شدن، فرصت را غنیمت شمرده و ندای   « هَل مِن ناصِرٍ یَنصُرُنی » امام و مقتدای خویش را لبیک گویند.آنها عاشورایی پای آرمانهایشان ایستادند تا مرهمی بر زخم دل امام عشق شوند..... .
نام عاشورا به میان آمد.چه واژه آشنا و غریبی! آری، عاشورا در طول تاریخ، امتداد دارد و به فرموده آوینی عزیز « راه کاروان عشق از میان تاریخ می گذرد...» و سیّدالشهدا(علیه السلام) است که در هر عصر و در هر مکان عاشورائیان کربلایی را به حضور می خواند...جوان رعنای محله، چقدر با معرفت به دعوت ارباب، لبیک گفت .آخر او هم بسان رفقای شاهدش، مرد میدان های بزرگ بود و می خواست برای هجده، نوزده ساله های ادامه تاریخ، نقش علی اکبر را به تصویر کشد.
احمد، از این عرصه سخت اما زیبا، هم سربلند بیرون آمد و عاشقانه بسوی معبود پرکشید تا معمای سبکبال پریدن را برای یاران حل کند.به راستی، پرواز هم در این وانفسای دنیا، معمایی است لاینحل، که باز کردن گره کورش، دستان نفوس مطمئنه را می طلبد و معرفتی را که ریشه در رنج و بلا دارد.

    <br />
« حیات طیبه »    <br />
در فصل برگ ریزان ، به دنیا آمد در حالیکه ممکن بود در بدو تولد بخاطر عمل جراحی که رویش انجام دادند راهی دیار باقی شود و برگ عمر گرانقدرش از درخت زندگی جدا گردد. عارضه ای که به طور مادرزاد بر روی بند نافش پدیدار بود با مشیّت پروردگار به صحت و سلامت مبدّل گشت تا این نوزاد ضعیف که او را در میان پنبه نگهداری می کردند به سوی آینده زیبایش تکامل یابد.
وقتی پدر ، اولین بار احمدش را در آغوش کشید از ضعیف و نحیف بودن نوزادش کمی رنجیده خاطر شد اما بعد از گذشت چند سال متوجه شد که خداوند چه گوهری را به او ارزانی داشته است. هوش و ذکاوتش زبانزد خانواده و دوستان، و همت و پشتکارش در کارها، کم نظیر بود. ورود به  مدرسه ابتدایی مرحوم جعفری(شهید قائمی)، آغاز راهش در مسیر کسب علم و دانش و سرانجام آن، رشته فرهنگ و ادب دبیرستان طالقانی گردید، اما این ها برای رشد و بلوغ فکریش کفایت نمی کرد و آنچه که موجب سیراب شدن ذهن کنجکاو و بی آلایشش می گشت، مطالعه آثار بزرگانی چون شهید دستغیب و علامه مطهّری و دیگر اساتید دانشگاه انقلاب بود.
دیگر تاریخ ایران داشت اوج انقلاب اسلامی مردم را تجربه می کرد و این بزرگوار هم خودش را به سیل خروشان ملّت مسلمان رساند. شاید کودکی بیش نبود اما برای تأثیرگذاری در آینده انقلاب اسلامی نیاز به کسب چنین تجاربی داشت. پس از دمیدن فجر انقلاب، به سازماندهی شجره طیّبه بسیج و انجمن اسلامی در خیابان فلسطین و نگهبانی و حراست از محلات مبادرت نمود. امّا برای مبارزه با منافقین و دشمنان انقلاب، عرصه، وسیع تر از این حرف ها بود و باید کاری می کرد .  
منافقین برای ترویج عقاید باطلشان اصرار خاصی به خرج می دادند و برای خشکاندن ریشه های انقلاب، دست به هر کاری می زدند. امّا چرا حزب الله اینگونه نباشد و در راه حقّش، اصرار به خرج ندهد؟در حالیکه نصر و پیروزی وعده تخلف ناپذیر حضرت حق به حزب الله است.
« فَاِن حِزبَ اللهِ هُمُ الغالبون» (1)
 احمد هم به همراه دوستان و همراهان خود در انجمن اسلامی با برپایی  نمایشگاه های کتاب و عرضه محصولات فرهنگی در سطح جامعه و فعالیت های دیگر به مقابله با جنگ نرم منافقین رفت و هرگز راضی نشد که میدان را خالی کند . آخر او هم شیعه همان مولایی بود که هیچ گاه حاضر نشد در کشاکش مبارزات، پشت به دشمن کند.... .
در کنار تحصیل و فعالیت هایش در انجمن، به کارگری پرداخت . دائیش استاد معمار بود. نزد دائی(2) رفت و مشغول به کار شد تا از جوانی، طعم کاروتلاش را بچشد و گوهر وجودش را در کوران مشقّت ها آبدیده کند . بعد از چندی پینه های دستش که هنوز هم در خاطر دوستان به یادگار مانده، دیدنی شده بود....!
با گشوده شدن درب میدان نبرد حق علیه باطل، پس از گذراندن دوره های آموزش نظامی، به مدت سه ماه، در جبهه مریوان و ارتفاعات قوچ سلطان به مقابله با دشمن کافر داخلی پرداخت.در آنجا رذالت کومله و دموکرات را به چشم دید و گوشه ای از آن را در نامه ای برای همرزمانش در سنگر پایگاه نوشت. پس از مدتی برای دومین و آخرین بار به قطعه ای از بهشت قدم نهاد و عازم جهاد با مزدوران بعثی در جبهه شرهانی شد. دیگر به وعده گاهش با حضرت دوست رسیده بود و برای رسیدن به جان جهان، لحظه شماری می کرد. عاقبت در منطقه موسیان، ترکشی کوچک عاقبت به خیرش کرد و، عاشقانه به دیدار معشوقش روانه ساخت تا به گفته مادر، فدایی علی اکبر شده باشد.

    <br />
« خاطرات یار»
    <br />
(خاطرات این یادمان برگرفته از روایتگری: آقایان حمیدرضا ابراهیمی[برادر شهید]-حمیدرضا رستمیان[دوست شهید]-علیرضا زمانی[دوست شهید] و خانم فرشته ابراهیمی[خواهر شهید])
*در جوانی پاک بودن شیوه پیغمبریست 
ماه رمضان، در فصل تابستان قرار داشت و هوا هم گرم و طاقت فرسا بود؛ امّا احمد در عین نوجوانی و کم سن و سالی، مردی بود برای خودش و ترک واجبات در مرامش نبود . روزه می گرفت و می رفت پیش دائیش، کارگری می کرد تا مخارج تحصیل و زندگی خودش را دربیاورد... . یک روز بعد از تعطیلی مدرسه، کیف و کتابش را خانه گذاشت و رفت سرساختمان تا کمک حال دائی باشد . غروب هم اجازه گرفت و به زمین فوتبال رفت. فوتبالیست خوبی بود و مدتی در تیم راه آهن ساری توپ می زد... . شب که به خانه برگشت دیگر رمقی برایش نمانده بود . از فرط تشنگی پیراهنش را بالا زد و شکمش را روی موزائیک سکو گذاشت تا کمی احساس خنکی کند . بالاخره به هر ترتیبی بود با وجود تمام مشقّات، روزه هایش را می گرفت و با زبان روزه به کارهای دیگرش هم می رسید و درجوانی خودسازی می کرد .
« در جوانی پاک بودن شیوه پیغمبریست .... »
           <br />
*رفتار مشفقانه     <br />
  به کمک دوستان و بچه محل هایی که انقلابی و حامی حضرت امام بودند ، انجمن اسلامی و  گروه مقاومت محل را ایجاد کردند . شهید احمد مسئولیت تحقیق انجمن را بر عهده داشت . اگر کسی     می خواست تأییدیه محل را بگیرد باید از زیر ذربین نگاه او رد می شد و باید از نظر عقیدتی و دینی مورد تأئیدش قرار می گرفت. از قضا یک شب درحالیکه یک فرم دردستش بود،به خانه برگشت . یکی دو ساعتی با خودش کلنجار رفت که این فرم را مهر بزند یا نه ... .
صبح، موقع رفتن به دبیرستان فرم را به خواهرش(3) داد و گفت : « خانمی امروز می آید اینجا، شما این برگه را به ایشان بده و از قول من بگو که برای مهر زدن آن مواردی را ندیده گرفتم ولی یک خواهش از شما دارم و آن اینکه از این به بعد سعی کنید آنطور باشید که در این برگه نوشتید ... .» بعد از چند وقت معلوم شد که آن بنده خدا کسی بوده که حجابش را رعایت نمی کرده ولی بعد از این قضیه تحت تأثیر رفتار مشفقانه احمد قرار گرفت و توصیه ایشان را عملی ساخت و این قضیه را درک کرد که حجاب برای خانم ها مثل صدف است برای دّر . 

    <br />

*پاتک فرهنگی!     <br />
 اوایل انقلاب، منافقین فعالیت بسیاری در سطح محلات داشتند و یکی از کارهایشان این بود که کتب و آثاری را که نشان دهنده و مروّج اعتقادات باطلشان بود می فروختند .  احمد و بچه های دیگر انجمن اسلامی، کتابهای دینی و انقلابی را برای مبارزه با منافقین در سطح محل دراختیار مردم و جوانان قرار میدادند و بعضی مواقع کتابها را در فرغان ریخته و به مصلّی شهر می بردند و می فروختند و به قولی با این کارشان به منافقین پاتک میزدند آن هم پاتکی از نوع فرهنگی !
    <br />
*آینده انقلاب    <br />
پاتوقش پایگاه محل بود. شبانه روز برای رتق و فتق کارهای بسیج ، در کنار رفقایش که همگی از بنیانگذاران این پایگاه بودند فعالیت می کرد اما  حضورش در سنگر دفاع از انقلاب، موجب غفلتش از درس و تحصیل نمی شد. همیشه کتاب های درسی را همراهش به پایگاه می برد تا از برو بچه های دبیرستان عقب نماند.شب هایی که در آنجا می ماند و به خانه نمی آمد در کنار نگهبانی در محل ، درس می خواند چون می دانست که آینده ساز نظام اسلامیست و انقلاب به انسانهای متعهد و با سواد نیاز دارد.
    <br />
*ایندفعه حتما شهید می شوم...      <br />
 وقتی اولین بار به جبهه رفت و برگشت ، یکی از رفقای نزدیکش(4) پیشنهاد کرد که چند وقت ساری بماند و کارهای انجمن را انجام دهد تا برای مرتبه بعد باهم به جبهه بروند امّا او گوشش به این حرف ها بدهکار نبود و در جواب دوستش گفت : « من باید هرچه زودتر به جبهه بروم و طاقت این را ندارم که بیشتر از این، ساری بمانم . البته این را هم بگویم که این تو بمیری از آن تو بمیری ها نیست و ایندفعه حتماً شهید می شوم ! »
همینطور هم شد و در همان اعزام به آرزویش رسید .
    <br />
*احمد من ، فدای سر علی اکبر(علیه السلام)     <br />
 خیلی طول کشید تا توانستند مادر شهید(5) را متوجه کنند که فرزندش شهید شده . کسی هم ازپس اینکار برنیامد جز مادر شهید ناصر طباطبایی . وقتی دید، نمیشود ، خبر شهادت را غیر مستقیم به مادر داد . به ایشان گفت : « ببین خانم ابراهیمی ! این همه دارند از حضرت علی اکبر صحبت می کنند که این را به تو بگویند:  احمد تو ، شهید شده ! »
نزدیکان و آشنایان فکر می کردند که مادر خیلی بی تابی کند و پیش مردم حرف هایی بزند که گفتنش درست نبود، امّا جلوی مردم خم به ابرو نیاورد. حتی وقتی برای مصاحبه گرفتن از ایشان به منزل شهید آمدند و خواستند احساسش را در مورد شهادت جوان هجده ساله اش بپرسند ،با وقار و خونسردی خاصی که انسان را به یاد مادر وهب در صحرای کربلا می انداخت، در جوابشان گفت : « خدا یک روز احمد را به من عطا کرد حالا هم امانتی اش را از من پس گرفت . احمد من، فدای سر علی اکبر امام حسین (علیه السلام) … . » 
امّا داغ جوان کم کم تأثیرش را روی مادر گذاشت . بعد از گذشتن چند روز که خانه خلوت شد مادر ماند و جای خالی فرزند جوانش . هروقت تنها می شد لباس و پوتین احمد را درمی آورد و به سروصورتش می مالید و گریه می کرد. زیر لب روضه علی اکبر را زمزمه می کرد و شمع وجودش آب می شد.... . البته این حال و روز مادر بیشتر از 5 ماه طول نکشید ، چون پس از سپری شدن این مدّت کوتاه ، مادر هم آسمانی شد .

    <br />
« شهادتنامه »    <br />
نماز جماعت را به پا دارید. در پایگاه مقاومت و انجمن اسلامي محله، فعاليت داشته باشيد، و شعار خدايا خدايا تا انقلاب مهدي(عجل الله تعالی فرجه) خميني را نگهدار را فراموش نكنيد. 
    <br />« یادگاری »
	    <br />
	اِنَّ الله یُحِبُّ الّذین یُقاتِلونَ فی سَبیلِهِ صَفّاً    <br />
به درستی که خداوند کسانی را که در راه خدا جنگ می کنند دوست دارد.
با سلام بر امام زمان و نائب بر حقش ، حسین زمان، خمینی بت شکن و با درود به ملت شهید پرور ایران و خون همیشه گرم شهیدان که درخت اسلام را آبیاری می کند.
با سلام بر برادران عزیزم، محمدرضا(رستمیان) و محمود(زمانی)
انشاءالله که حالتان خوب باشد. اگر احوالی از این جانب خواسته باشید در زیر سایه پروردگار عالم ، خوب و سرحال هستم. برادران! درست 50 روز از ماموریت ما گذشته هست و امکان آن دارد تا 30 روز دیگر اگر خدا بخواهد پیش شما باشیم. برادر ! شما لطف دارید، آخر آنقدر ما ارزش نداریم که شما یک لحظه وقت خود را بگیرید و برای ما نامه بفرستید? برادران! خواهش می کنم وقتی که این نامه را خواندید ورقی بگیرید و برای ما نامه بفرستید و در آن اوضاع انجمن اسلامی را بگویید. برادران! سرتان را درد آوردم. الان که دارم نامه را می فرستم محسن(طباطبائی) و بچه ها دارند خنده می کنند. محسنشان تازه از گشت برگشتند. صحبتی با محمدرضا دارم و می خواهم به او بگویم تا 35 روز دیگر صبر کند. به تمام برادران سلام برسانید. از آقای حاجیان معذرت بخواهید که برای او نامه ننوشتم.
خداحافظ
احمد ابراهیمی
2/5/61

    <br />
سلام به برادر عزیز و ارجمند، محمدرضا(حمیدرضا) رستمیان
اگر احوالی از اینجانبان محسن(طباطبائی) و احمد(ابراهیمی) خواسته باشی، خوب هستیم و به دعاگویی شما برادر خوب و دیگر برادران مشغولیم.
برادر! نامه پر محبت شما در تاریخ 30/5/61 به دستمان رسید. نمی دانی چقدر خوشحال شدیم. تازه می فهمیم که دوری از شما برادران، چقدر سخت هست. در نامه نوشته بودید از کوه های کردستان برایتان بگوییم...... .
معذرت می خواهیم که نامه را خط زدیم چون چیزی سرّی نوشته بودیم و اگر نامه به دست ضد انقلاب بیفتد عراق منطقه ما را شناسایی می کند و آن وقت باران خمپاره و توپ هست که بر سر ما می ریزد. خلاصه سرت را درد آوردیم، دنباله صحبتمان را بگیریم.بیشتر کوه های کردستان در دست ما هست. ضد انقلاب دیگر قدرت گذشته را ندارد. همیشه در کوه ها فراری هست. در شب 25 روز تاسیس حزب دموکرات بود که آن شب عراق غوغا کرده بود. تمام منطقه را به توپ بست ولی هیچکدام به بچه ها نخورد. سه تا زمانی بالای سر ما زد... .خلاصه برایت بگوییم ضد انقلاب هیچ غلطی نمی تواند بکند. اصلا قدرتی ندارد. آنقدر در شهرهای ما به ما گفتند که اینها اینجوری هستند آنها آنجوری هستند، درست هست که آنها وحشی هستند حتی در زمان ما، یکی از بچه های ما را اسیر گرفتند چشمش را از حدقه بیرون آوردند و بعد تمام تنش را سوزاندند و جسد را در جلوی سپاه مریوان انداختند و فرار کردند. آنها می دانند که دیگر نابود شده اند و با این کارها می خواهند چند ثانیه ای از عمر کثیف خود را زیاد کنند. محمدرضا! از تو می خواهیم هر چه از کردستان درباره وحشی بودن کومله دموکرات ورزگاری شنیدی باور کنی ولی باید توجه کنی که مردم کردستان واقعا محروم هستند. اگر باید به ملتی کمک شود باید مردم فقیر کردستان را کمک کرد. از سنندج تا مریوان 135 کیلومتر هست که همه اش جاده خاکی. آدم باید بمیرد تا به مریوان برسد. ولی باید محمد رضا، این را بگویم که به این ملت نباید اطمینان کرد. الان به تو مهربانی می کنند فردا سرت را می برند. محمدرضا! حرف درباره کردستان خیلی زیاد هست ولی باید جایی در نامه برای خداحافظی باشد. به تمام دوستان و آشنایان سلام برسان. اول به خانواده ات و بعد به تمام همسایگان. محمود(زمانی)-رضا(زمانی)-علی آقا-حاجیان-حجّت(گلبابائی)-مسعود- روح الله زاده- نجف زاده- احمدی- افشاریان- علی ربیعی- قاسم ربیعی و تمامی دوستانی که اسمشان یادمان رفت ولی یادشان در قلب ما هست.
خدا حافظ. به امید پیروزی لشکر اسلام بر لشکر کفر.
برای ما نامه بده . همینطور به دوستان تذکر بده.انشاءالله اگر خدا بخواهد تا 20روز دیگر در ساری.
احمد و محسن
31/5/61


    <br />
    <br />
« پاورقی »    <br />
1.آیه 56 سوره مائده-ترجمه : تنها لشکر خدا فاتح و غالب خواهند بود.    <br />
2.آقای مهدی موزون    <br />
3.خانم فرشته ابراهیمی    <br />
4.آقای حمیدرضا رستمیان    <br />
5.خانم عزّت موزون    <br />
    <br />


</div>
    
  	</div>


</body>

</html>
