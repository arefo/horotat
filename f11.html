<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta charset="utf-8">
<title>شهدای خیابان فلسطین</title>
<link href="jquery-mobile/jquery.mobile-1.0a3.min.css" rel="stylesheet" type="text/css"/>
<script src="jquery-mobile/jquery-1.5.min.js" type="text/javascript"></script>
<script src="jquery-mobile/jquery.mobile-1.0a3.min.js" type="text/javascript"></script>
<!-- This reference to phonegap.js will allow for code hints as long as the current site has been configured as a mobile application. 
	 To configure the site as a mobile application, go to Site -> Mobile Applications -> Configure Application Framework... -->
<script src="/phonegap.js" type="text/javascript"></script>

<style type="text/css">
.pink{
	
color:#993366 ;	
}
@font-face {
	font-family: 'koodak';
	src: url('BKoodak.eot') format('eot'), /* IE6�8 */ 
		 url('BKoodak.woff') format('woff'),
		/* FF3.6+, IE9, Chrome6+, Saf5.1+*/ 
		 url('BKoodak.ttf') format('truetype');
	/* Saf3�5, Chrome4+, FF3.5, Opera 10+ */
}
  
    
    #custom-li .ui-li .ui-btn-text .ui-link-inherit .ui-li-thumb {
        position:absolute;
        top:0;
        bottom:0;
        margin:auto;
        right: 0;
        margin-right: 0 !important;
    } 

    #custom-li .ui-li .ui-icon {
        left: 10px !important;    
    }

    #custom-li .ui-li .ui-btn-text .ui-link-inherit .left {
        float: right;
       
    }

    #custom-li .ui-li .ui-btn-text .ui-link-inherit .left p{
        text-align: right;
    }
        
    #custom-li .ui-li .ui-btn-text .ui-link-inherit .right {
        float: right;
        margin-right: 20px;
        display:block; 
        -moz-transform: matrix(-1, 0, 0, 1, 0, 0);
        -webkit-transform: matrix(-1, 0, 0, 1, 0, 0);
        -o-transform:matrix(-1, 0, 0, 1, 0, 0);        
    }


    #left-split-icon {
        left: 0 !important;   
        border-width: 0 1px 0 0 !important;
    }

    .ui-li-link-alt { right: auto !important; } // Fix for jQM 1.3
	
/*	.ui-page { 
background: #eee;
}*/

</style>


</head> 
<body> 


<div data-role="page" id="page1">

<div data-role="header"  class="ui-bar-b">
		<h1 style="direction:rtl;font:14px koodak;font-weight:bold;">یادمان یازدهم</h1>
		  <a href="ketab.html" style="margin-left:1px;margin-right:1px;" data-role="button" data-icon="back"  data-theme="b" data-iconshadow="false" data-inline="true" data-iconpos="notext" rel="external" ></a>
	</div><div data-role="content" class="ui-bar-b">	
	<h1 style="direction:rtl;font:14px koodak;font-weight:bold;">حجله نشین جزیره مجنون</h1>
    <div style="text-align:right;font:14px koodak;">
        
        
<br />        
« شناسنامه »<br />
نام : سیّد خلیل<br />
نام خانوادگی : قاسمی<br />
نام پدر : سیّد جلال<br />
محل ولادت : ساری <br />
تاریخ ولادت : 1346<br />
شغل : خیاط<br />
محل شهادت : جزیره مجنون<br />
تاریخ شهادت : 4/4/1367<br />
محل خاکسپاری : گلزار شهدای شهرستان ساری<br />

<br />
« حجله نشین جزیره مجنون »<br />
پهلویش همچون مادرش زهرا (سلام الله علیها) شکست و جسمش نیز بسان پیکر اطهر مادر سادات، در جزیره مفقود گشت .... و این داستان تا 5 سال بعد از جهاد فی سبیل الله ادامه داشت تا اینکه مادر(1) ، خدای شهیدان را به جان گمگشته بقیع قسم داد و جسم سیّد خلیلش را حتّی اگر چند تکه استخوان از آن مانده باشد ، درخواست نمود . و چه زود خواسته اش اجابت شد و سیّد خلیل قاسمی در جمع شصت و یک صحب از اصحاب آخرالزمانی حضرت سیّدالشهدا (علیه السلام) که سالها تنهای تنها زیر خاک مانده بودند به شهرمان رجعت نمود و چند تکه استخوان و یک  پلاک، تسکین بخش دل مادر شد . مادری که می خواست فرزندش را در لباس دامادی ببیند، غافل از اینکه دُردانه اش حجله نشین جزیره مجنون گشت . جایی که درعوض سکه و نقل و نبات ، گلوله های توپ و تانک بر سرش ریختند تا سیّد آنچنان که در شهادتنامه اش آورده « آنقدر در دریای خون دست و پا زد تا به ساحل نجات و کاروان بل احیاء عند ربهم یرزقون رسید .»
امّا سرّی که همچنان سر به مُهره مانده راز چفیه ایست که سیّد خلیل به مادرش هدیه داد و مادر نیز آنرا در بقیع به حضرت صدیقه طاهره (سلام الله علیها) تقدیم نمود و نشان فرزند را از مادر بی نشانش طلبید و به سر منزل مقصود هم رسید . ..... حال راز چفیه چه بود ؟ ...نمی دانیم.اصلا شاید لایق نباشیم که از این قبیل اسرار سر در بیاوریم...! گویی بهتر آنست که بگذاریم این راز همچنان سر بر مهر بماند.... .


<br />
« حیات طیّبه »<br />
چشمان زیبایش در سال 1346 به روی این دنیای فانی باز شد و مردمک های چشمانش مجبور شدند تا بیست ویک سال و اندی رنگ تعلقات زندگی مادی را به جان بخرند و دم نزنند ، چون می دانستند که سیّد باید با لنز دوربین چشمانش سیری در خلق داشته باشد و با اختیار ، این نعمت زیبای خدادادی ، بسوی پاکی ها و طهارت پرواز کند  .... آسمانی شدن را در آغوش پدر و مادری زحمتکش و مذهبی آموخت و بزرگواری را از اجداد گرانقدرش که صاحب کرامات بودند به میراث بُرد .
در مدارس مرحوم جعفری و شهیدان مالک و متّقی دوران تحصیل ابتدایی و راهنمایی را طی کرد و در کنار آن ، نزد داماد خود(2) مشغول به حرفه خیاطی شد تا از نوجوانی طعم کار و تلاش را بچشد . .... کم کم سیّد بدانجا رسید که فرمان رهبر آزادگان جهان ، خمینی بت شکن ، برای حضور در جبهه ها ، بی تابش کرده بود و روح بلند پروازش قبل از رسیدن جسمش ، در مناطق جنگی سیر می کرد . امّا دل کندن از فرزند برای همه ی پدرها و مادرها دشوار بود . یکی از آنها هم مادر بزرگوار سیّد . به هر دری زد که به جبهه برود، امّا مادر فقط یک جواب داشت :  « صبر کن تا زمان خدمت سربازیت فرا برسد ... »
چاره ای نبود ، باید انتظار می کشید و عنان کار را در کف قضا و قدر الهی قرار می داد .به مادر احترام گذاشت و صبر پیشه کرد و کارش را به خدایش سپرد تا شاید روزی او هم به مرادش برسد.... .
 سرانجام انتظار به سر رسید و هجران پایان یافت و سیّد به عنوان سرباز میهن اسلامی به قطعه ای از بهشت وارد شد . خاک خرمشهر ، ماهشهر، فاو و نقاط دیگری از وادی عشق قدم های راسخش را لمس کردند و آسمان هایشان شجاعت و دلاوری های فرزند زهرا (سلام الله علیها) را به نظاره نشستند . امّا آن دوستی که سیّد در وصیتنامه اش از آن نام می برد ایشان را برای خود می خواست ، از این رو مجنون وار به جزیره مجنونش کشاند و در چهارم تیر 1367 عروجی عاشقانه و عارفانه را برایش رقم زد . ......
پیکر پاک شهید سیّد خلیل قاسمی با تأسی به مادر سادات  تا سال 1372 مفقود بود و در نهایت در این سال استخوان ها و پلاکش که گنجی پنهان در جزیره مجنون بود به شهرستان ساری رجعت نمود و در کنار دیگر فداییان حسین (علیه السلام) آرام گرفت .


<br />
« خاطرات یار »<br />
(خاطرات این یادمان برگرفته از روایتگری خانم فاطمه آهنگری[مادر شهید]-آقای سیّد جلال قاسمی[پدر شهید] و آقایان پرویز براری ، علی هدایتی و محمّد تقی نعمتی[هر سه بزرگوار از دوستان و همرزمان شهید])
*امیدوارم ثواب این روزه هایم به شما برسد...!
 از هشت سالگی نماز می خواند و روزه می گرفت و پاتوقش هم مسجد محل بود . در ماه مبارک رمضان در آن سالهایی که هنوز به سنّ تکلیف نرسیده بود ، اگر برای سحری بیدارش نمی کردند بدون سحر روزه می گرفت و بعد هم به مادر می گفت : 
« من این کار را می کنم که شما دلتان بسوزد و از این به بعد مرا هم برای سحری بیدار کنید . امیدوارم ثواب این روزه هایم  به شما برسد چون خیلی برای من زحمت کشیده اید ».
<br />
*باید صبر کنی...<br />
 زمان جنگ خیلی دلش می خواست به عنوان بسیجی وارد جبهه ها شود امّا مادر اجازه نمی داد و می گفت : باید صبر کنی تا زمان خدمت سربازیت فرا برسد . آنوقت هر کجا که می خواهی برو .
<br />
*دستکاری شناسنامه!<br />
 در مغازه خیاطی دامادش کار میکرد و به قولی آقای خودش بود . ناگفته نماند که بخشی از دستمزدش را خرج دستکاری شناسنامه و بالا بردن صوری سنّش کرد تا بتواند به جبهه اعزام شود امّا نشد که نشد . حتی یکبار با یکی از دوستان نزدیکش(3) از همین طریق مقدمات اعزام را انجام داد و روز اعزام در اتوبوس نشستند امّا قبل از حرکت، پدر دوستش متوجه شد گوش هر دوی آنها را گرفت و از اتوبوس بیرون آورد .
<br />
*اولین اعزام<br />
 بالاخره به سنّ خدمت سربازی رسید و آرزویش تبدیل به واقعیت شد . ماهشهر اولین جایی بود که سیّد بدانجا اعزام شد .
<br />
*زخم پهلو<br />
 یکبار در شهر فاو ، بر اثر اصابت ترکش به سینه و پهلویش ، مجروح شد امّا به خانواده نگفت . وقتی مرخصی گرفت و برگشت ساری ، شب ها که می خواست بخوابد شمدی روی خودش می کشید که مادر متوجه نشود . امّا مگر فرزند می تواند دردش را از مادرش پنهان کند . بالاخره مادر ، مادر است . اسمش رویش است . متوجه درد کشیدن سیّد خلیل شد و یک شب که خواب بود شمد را از رویش کنار زد و زخم پهلوی فرزندش را دید . صبح که از خواب بیدار شد از دستش شاکی بود که چرا به آنها اطلاع نداده .
<br />
*آخرین زیارت<br />
 قبل از اینکه برای آخرین بار به جبهه برود به اصرار یکی از رفقایش(4) که قصد زیارت امام رضا (علیه السلام) را داشت به مشهد رفت و معلوم نیست در آخرین زیارت حضرت ثامن الحجج (علیه السلام) با دل این شهید بزرگوار چه کرد که این بزرگوار سعادت فیض عظیم شهادت را پیدا نمود .
<br />
*سیّد، عند ربهم یرزقون شد<br />
 این دفعه به جزیره مجنون رفت و جانانه نبرد کرد . در آخرین لحظات ، وقتی دید دشمن در حال پیشروی و تعداد همرزمانش هم کم است آنها را به عقب فرستاد امّا خودش سپر بلا شد و پشت دوشگاه قرار گرفت اینقدر ایستادگی کرد تا عند ربهم یرزقون شد .
<br />
*یوسف گمگشته<br />
 پنج سال تمام، پیکر پاکش در جزیره مجنون بود و روح سبکبالش در اعلی علیین ، امّا خانواده و دوستانش تمام این مدّت را بدنبال یوسف خود سرگردان بودند . دل مادر با تکه پیراهنی ، پلاکی ، استخوانی آرام می گرفت امّا ...... .
وقتی آزادگان به ایران برگشتند برادرش به همراه رفقایش ، نشانش را از آنان می پرسیدند غافل از اینکه روح سیّد از اسارت تن خارج شده بود . ... دیگر جایی نمانده بود که برای پیدا کردنش زیر پا نگذاشته باشند . خسته و مانده از همه جا بودند . آقا سیّد جلال(5) و همسرش دیگر داشتند به سرنوشت یعقوب پیامبر دچار می شدند که آن سفر پُررمز و راز مدینه منوّره و خانه ی خدا برایشان پیشامد و انگار ندایی از بقیع به گوش می رسید :
« کلبه احزان شود روزی گلستان غم مخور »
مادر ، در بقیع ، چفیه ای که یادگار سیّد خلیلش بود را تقدیم بی بی ، فاطمه زهرا (سلام الله علیها) کرد و امّ الشهدا را به حسنین(علیهما السلام) و خدا را به حق پهلو شکسته ی صدیقه طاهره (سلام الله علیها) قسم داد . آخر غم هجران پیرش کرده بود و دیگر طاقت دوری را نداشت . ....
مگر میشود نام حسن و حسین (علیهما السلام) را نزد مادر سادات بیاوری و جواب نگیری ؟ حضرت عنایت کرد و نواده رعنایش ، در هیئت چند تکه استخوان و یک پلاک رجعت نمود و اینگونه دل مادر در گلزار شهدای ساری آرام گرفت . 


<br />
*سالروز وفات حضرت زینب(سلام الله علیها)<br />
زمانیکه می خواست به جبهه برود ، رفتنش مصادف شد با سالروز وفات حضرت زینب  (سلام الله علیها) . زمانی هم که شهید شد ، شهادتش با وفات این اسوه ی صبر ، مقارن گشت . جالب اینکه روزی هم که جنازه اش را به ساری آوردند ماه رجب بود و سالروز وفات حضرت زینب (سلام الله علیها) . 



<br />
«شهادت نامه»  <br />
«بسم الله الرّحمن الرّحیم»<br />
سلام بر وجود مقدّس آقا سیّدالشهدا ، حضرت اباعبدالله الحسین (علیه السلام) و یاران او و سلام بر شهیدان بدر و اُحد و حُنین . سلام بر بنیانگذار جمهوری اسلامی ایران ، پیر خمین ، حضرت امام خمینی . سلام بر پدرم که به من آموخت چگونه زندگی کردن را و به ما آموخت وارد شدن به زندگی و پشت سر گذاشتن آن را . سلام بر پدری که تمام همّ و غمش عشق من به خدا و رسول (صلی الله علیه و آله) بود و کسی که عاشق خدا باشد از تمام هستی می گذرد . بدین جهت سپاس گذارم از خدای خود و از پدر عزیزم که به فرموده ی قرآن کریم :
« اَنِ اشکُرلی وَ لِوالِدَیک » (3)
سلام بر مادرم ، این قهرمان ، این اسوه ی صبر و مقاومت ، این تربیت کننده فرزندان که به فرمایش رهبر منجی کشورم و امید محرومان عالم که فرمود :
« از دامن زن مرد به معراج می رود »
 مادر تو بودی که مرا بزرگ کردی . مادر ، تو بودی که مرا پرورش دادی . مادر ، تو بودی که به من شخصیت و ارزش و احترام دادی . مادر ، تو بودی که با لالایی گفتنت به من ، امر به صبر می کردی که آرام بمانم امّا در چهره معصومت من فهمیدم مادری که آنقدر علاقه به شیره ی جانش دارد راضی نخواهد شد که فرزندش پیش او بماند در حالیکه دین اسلام و قرآن و ناموس و کشور در خطر باشد .
مادر ، من نمی خواهم به شما درس صبر بدهم امّا می گویم : زمانیکه سر بریده وهب را در روز عاشورا به خیمه مادرش آوردند ، مادر وهب گفت : من تن فرزندم را به همراه سرش در راه خدا دادم و سر پسرش را به طرف دشمن پرتاب کرد .
مادرم ، این روز سخت ترین روز زندگانی من است . مادر ، امام خمینی و دین جدّش را باید یاری کرد . ما باید به شیطان بزرگ درس ادب بدهیم پس خوشحال باشید که فرزندتان به میدان جنگ می رود .
سلام به برادرانم و سلام به مهدی و اصغر و سلام به امید و آرزوهایم . برادران عزیزم ، من کوچکتر از آنم که به شما سفارش کنم امّا گاهاً کلمه ای به یادم می آید که برروی کاغذ بنویسم . الان در سنگرم این کلمات ناقابل را می نویسم . خواهشمندم پدر پیر و مادر خسته را نگهداری کنید گرچه می دانم نگهدار خداست و عصای دست آنها باشید . من هم آرزو داشتم عصای دست این دو باشم امّا نشد چون شما برادران به من آموختید درس شهادت ، ایثار ، فداکاری و رزمندگی را . برادرانم ! آنقدر در این دریای خون شنا میکنم تا به ساحل نجات و به کاروان بل احیاء عند ربهم یرزقون برسم . این هم لیاقت می خواهد اگر خداوند توفیقم بدهد . شما دعا کنید . برادرانم ! الان در جزیره مجنون هستم . به جای حجله عیش  و به جای سکه و نقل و نبات ریختن ، گلوله های توپ و تانک و فشنگ برسرم می ریزد . امّا چقدر با صفاست . برادرانم! اگر برنگشتم مقدّرات الهی است . اگر لیاقت شهادت را پیدا کردم و شهید شدم به پدر و مادرم بگویید گریه و زاری نکنند تا دشمن شاد نگردد چونکه معامله با خداست . اگر ابراهیم پیغمبر(علیه السلام) ، فرزندش را به منا آورده برای قربانی ، شما هم فرزندت را در منای جزیره مجنون قربانی می کنید و این دیگر ناراحتی ندارد . برادرانم و خواهرانم! امکان دارد به خانه دوست ، برگردم . بدن مرا شاید برای به خاک سپردن بیاورند ، خواهش کوچکی که دارم پنجشنبه ها برسر مزارم بیایید ، فاتحه ای بخوانید و مرا فراموش نکنید .
خواهرانم! به شما سفارش می کنم صبور باشید ، مثل حضرت زینب (سلام الله علیها) پیام رسان ِ عاشورا در مقابل دشمن و ناملایمات زندگی صبر و استقامت بورزید و حجاب خود را حفظ کنید و به همه خواهران سفارش کنید که حجاب خود را رعایت کنند ، چون این حجاب است که زن ها را از پلیدیها مصون نگه می دارد .
در خاتمه به همه دوستانم و فامیلان و آشنایان و پدر و مادر و برادران و خواهرانم می گویم که : اسلام و قرآن عزیز است و رهبر انقلاب اسلامی عزیز است ، آنها را یاری کنید و رهبر اسلام امید است و از ذکر حمد قرآن فراموشش نکنید . 
من خلیلم طبق فرمان می روم                            من خلیلم سوی جانان می روم
من خلیلم قاسمم عونم همراه حسینم                   این من و این کاروان با جمع یاران میروم

والسلام
برادر شما سیّد خلیل قاسمی

<br />
« پاورقی»<br />
1.خانم فاطمه آهنگری-مادر بزرگوار شهید قاسمی<br />
2. آقای منوچهر قلی پور<br />
3.آیه 14 سوره لقمان- ترجمه : نخست شکر من که خالقم و آنگاه شکر پدر و مادر به جای آر.<br />
3.آقای پرویز براری<br />
4.آقای محمد تقی نعمتی<br />
5. پدر بزرگوار شهید قاسمی<br />


    </div>
    
  	</div>


</body>

</html>
