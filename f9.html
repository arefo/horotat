<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta charset="utf-8">
<title>شهدای خیابان فلسطین</title>
<link href="jquery-mobile/jquery.mobile-1.0a3.min.css" rel="stylesheet" type="text/css"/>
<script src="jquery-mobile/jquery-1.5.min.js" type="text/javascript"></script>
<script src="jquery-mobile/jquery.mobile-1.0a3.min.js" type="text/javascript"></script>
<!-- This reference to phonegap.js will allow for code hints as long as the current site has been configured as a mobile application. 
	 To configure the site as a mobile application, go to Site -> Mobile Applications -> Configure Application Framework... -->
<script src="/phonegap.js" type="text/javascript"></script>

<style type="text/css">
.pink{
	
color:#993366 ;	
}
@font-face {
	font-family: 'koodak';
	src: url('BKoodak.eot') format('eot'), /* IE6�8 */ 
		 url('BKoodak.woff') format('woff'),
		/* FF3.6+, IE9, Chrome6+, Saf5.1+*/ 
		 url('BKoodak.ttf') format('truetype');
	/* Saf3�5, Chrome4+, FF3.5, Opera 10+ */
}
  
    
    #custom-li .ui-li .ui-btn-text .ui-link-inherit .ui-li-thumb {
        position:absolute;
        top:0;
        bottom:0;
        margin:auto;
        right: 0;
        margin-right: 0 !important;
    } 

    #custom-li .ui-li .ui-icon {
        left: 10px !important;    
    }

    #custom-li .ui-li .ui-btn-text .ui-link-inherit .left {
        float: right;
       
    }

    #custom-li .ui-li .ui-btn-text .ui-link-inherit .left p{
        text-align: right;
    }
        
    #custom-li .ui-li .ui-btn-text .ui-link-inherit .right {
        float: right;
        margin-right: 20px;
        display:block; 
        -moz-transform: matrix(-1, 0, 0, 1, 0, 0);
        -webkit-transform: matrix(-1, 0, 0, 1, 0, 0);
        -o-transform:matrix(-1, 0, 0, 1, 0, 0);        
    }


    #left-split-icon {
        left: 0 !important;   
        border-width: 0 1px 0 0 !important;
    }

    .ui-li-link-alt { right: auto !important; } // Fix for jQM 1.3
	
/*	.ui-page { 
background: #eee;
}*/

</style>


</head> 
<body> 


<div data-role="page" id="page1">

<div data-role="header"  class="ui-bar-b">
		<h1 style="direction:rtl;font:14px koodak;font-weight:bold;">یادمان نهم</h1>
		  <a href="ketab.html" style="margin-left:1px;margin-right:1px;" data-role="button" data-icon="back"  data-theme="b" data-iconshadow="false" data-inline="true" data-iconpos="notext" rel="external" ></a>
	</div><div data-role="content" class="ui-bar-b">	
		<h1 style="direction:rtl;font:14px koodak;font-weight:bold;">دوست مخصوص خدا</h1>
        <div style="text-align:right;font:14px koodak;">
        
        <br />
        
« شناسنامه »        <br />
نام : سیف الله(حسن)        <br />
نام خانوادگی : نورانی تویه        <br />
نام پدر : غلامرضا        <br />
محل ولادت : ساری         <br />
تاریخ ولادت : 17/8/1345        <br />
تحصیلات : دوم دبیرستان        <br />
محل تحصیل : ابتدایی مرحوم جعفری(شهید قائمی )-راهنمایی استاد مهجوری(شهیدان مالک و متقی )-دبیرستان امام خمینی        <br />
محل شهادت : سردشت(دوپازا)        <br />
تاریخ شهادت : 11/4/1367        <br />
محل خاکسپاری : گلزار شهدای شهرستان ساری        <br />



« دوست مخصوص خدا »        <br />

« انَّ الجَهاد بابٌ مِن اَبوابِ الجَنَّه فَتَحَهُ اللهُ لِخاصَهِ أَولیائه» (1)
به راستی اسوه ی ایثارگری و جهاد فی سبیل الله ، حضرت علی بن ابیطالب (علیه السلام) که پیر      میدان های نبرد حق علیه باطل است تعبیر زیبایی بیان فرمودند و پاداش مجاهدت در راه حق تعالی را گشوده شدن دری از درهای رضوان الهی به روی دوستان مخصوص خدا دانستند . این اخص بودن، بیانگر صفت رحیمیّت پروردگار است که شامل مقرّبان درگاه می شود و ایشان همانهایی هستند که برای مقرب گشتن ، جام بلا و سختی ها را با جان و دل به ذائقه روح چشاندند .
« هرکه در این بزم مقربتر است/جام بلا بیشترش می دهند »
امّا یکی از این «خاصه اولیائه» که این مدال پرافتخار را برسینه دارد شهید بزرگوار سیف الله نورانی است که برای رسیدن به این مرتبت ، از کودکی ، بزرگی کرد و در راه نورانی رسیدن به دیدار یار ، فرهاد گونه به جان بیستون هواهای نفسانی افتاد و ریاضت ها کشید . به جان خریدن سرما و           بی آبی های کردستان اولین گام و سر بریدن عشق و محبت والدین و اهل خانه، قدم نهایی اش در راه وصال بود.
« در طریق عشق بازی امن و آسایش بلاست...»
 آلام بسیاری را در راه سربلندی اسلام عزیز، که همه ی اعتقادش بود به جان خرید تا سرانجام توانست در سردشت، با کبوتر خونین بال روحش، به گرد گنبد زرّین معشوق پرواز کند .... .
و هم او بود که برای رهروان راه نورانی اش ، قبلگه آمال عشق گردید . 
شهیدان قبله آمال عشقند                      سرافرازان خوش اقبال عشقند
به گِرد گنبد زرّین معشوق                   کبوترهای خونین بال عشقند


        <br />
« حیات طیّبه »        <br />
در یکی از روزهای زیبای خدا ، در سال هزارو سیصد و چهل و پنج ، منزل آقای غلامرضا نورانی ، به یمن ولادت فرزندی خوش آتیه ، منّور و نورانی گشت و پسری در این خانواده مذهبی پا به عرصه ی هستی گذاشت که پروردگار عالم، تقدیر جاوید عند رب شدن را برایش مقرر کرده بود .
نامش را سیف الله نهادند . اما حسن هم خطابش می کردند و در بین اهل خانه و دوستان بیشتر از این نامش استفاده می شد.
در آغوش پدر و مادری مؤمن پرورش یافت و برای رسیدن به تعالی فکری و کسب دانش همسنگر دوستانش در سنگر مدرسه گردید.قبل از پیروزی انقلاب ، در تظاهرات و راهپیمایی های مردمی حضور فعال داشت و حتی یکبار با وجود سن و سال کم، توسط جیره خواران رژیم پهلوی مورد ضرب و شتم قرار گرفت تا از کودکی، جانبازی در راه سربلندی اسلام را تجربه کند.
 در سنین نوجوانی و بعد از امتحانات پایان سال مقطع راهنمایی، به اصرار از پدر بزرگوارش می خواست تا جایی را برایش بیابد تا بتواند کار کند. پدر نیز علی رغم میل باطنیش، پیرو اصرارهای فرزند، این کار را انجام می داد تا سیف الله هم دوشادوش پدر، مرد کار و تلاش گردد.
سال اول مقطع متوسطه را در دبیرستان امام خمینی (رضوان الله تعالی علیه) گذراند و پس از آن درسال 1365 به عنوان بسیجی وارد میدان نبرد شد.اولین حضورش شش ماه بیشتر به طول نینجامید زیرا به سن خدمت مقدس سربازی رسیده بود و می بایست با کسوتی دیگر در سرزمین نور حضور بهم می رساند.ناگفته نماند که ایشان، در جبهه نیز برای ادامه تحصیلاتش تلاش می کرد. با مطالعه کتب درسی در کنار جهاد فی سبیل الله ، کلاس دوم دبیرستان را با معدل 17 پشت سر گذاشت و البته با هوش ذاتی و پشتکارش نوید آینده ای روشن را به نزدیکان می داد. در طول مدّت حضورش در جبهه مسئولیت هایی چون اطلاعاتی ، بیسیم چی و امدادگری را تجربه و در این جایگاه به سپاه اسلام خدمت کرد. 
آخرین مرخصی اش که تقریبا چهل روز به طول انجامید برایش خیلی زود گذشت .چندین مرتبه این موضوع را با مادر در میان گذاشت و این حال و روز غریبش خبر از پرواز ملکوتیش می داد.
 عاقبت ، سیف الله به سردشت رفت و به مقامی که خدای شهیدان برایش مقرر کرده بود نائل گردید.  

        <br />
« خاطرات یار »        <br />
(خاطرات این یادمان برگرفته از روایتگری : خانم فاطمه نورانی تویه[خواهر شهید])
*سیف الله
از آنجایی که نام پدربزرگش سیف الله بود، پدرش همان نام را برای ثبت در شناسنامه اش انتخاب کرد.البته اینکه در خانه ، حسن صدایش می زدند نیز دلیل جالبی داشت.به خاطر اینکه اسم برادر بزرگش ، حسین بود ، سیف الله را حسن خطاب کردند تا حسنینشان کامل شود!

        <br />
*آنقدر کتک خورد تا بی رمق شد...        <br />
در سال های 57 که تظاهرات مردمی علیه رژیم شاه ، اوج گرفته بود، دوازده ساله بود و به عبارتی هنوز آنقدر سن و سال نداشت که بخواهد در مبارزات شرکت داشته باشد. برادرش حسین، در سیل خروشان مردم انقلابی حضور داشت و همین موضوع موجب شد تا حسن هم به رفتن در تظاهرات ترغیب شود.از قضا، روزی همراه برادر به خیابان رفت و هم صدا با دیگران شروع کرد به شعار دادن علیه شاه.در اواسط راه، مأموران رژیم ، به آنها حمله کردند و هر کسی را که سر راهشان می گرفتند مورد لطف خود قرار می دادند! حسین که بزرگتر و چابک تر بود فرار کرد اما نتوانست حسن را از معرکه به در ببرد.مأموران ، نوجوان دوازده ساله را دستگیر و به باد کتک گرفتند. یکی از آنها که اصلاً رحم و مروّت سرش نمی شد با قنداق تفنگ به کمر حسن می زد و به هیچ وجه متوجه نبود که طرف مقابلش نوجوانی کم سن و سال است. طفل معصوم، آنقدر کتک خورد تا از فرط درد، بی رمق شد.آن مأمور دیگر، که انگار سر سوزن انسانیت داشت به همکارش گفت: « بس است دیگر. چرا اینقدر این بچه را می زنی؟ ولش کن ، بیا برویم.... .» آنقدر اصرار کرد تا آن جیره خور سنگدل، بی خیال حسن شد و رفت دنبال کارش. حسن هم که دیگر توانی برایش نمانده بود گوشه ای نشست تا حالش جا بیاید بعد هم لنگان لنگان به طرف خانه حرکت کرد. ناگفته نماند که تا چند روز بعد از آن واقعه ، از درد کمر که اثر  ضربات قنداق تفنگ بود ، می نالید.
        <br />
*هم امام حسن هم موسی بن جعفر(علیهما السلام)        <br />
محل زندگیشان در کوچه شهید گریبان، بین خیابان های فلسطین و شهبند بود.بعضی وقت ها برای شرکت در نماز جماعت ، به مسجد امام حسن مجتبی(علیه السلام) می رفت.گه گاهی هم مسجد موسی بن جعفر(علیه السلام) خیابان فلسطین را محل انجام فرائض عبادیش قرار می داد.وقتی در این مورد از ایشان سؤال می شد، با اشاره دستانش به سمت دو مسجد، می گفت : « هم امام حسن(علیه السلام به گردن ما حق دارد و هم حضرت موسی بن جعفر(علیه السلام). باید در هر دو مسجد حضور پیدا کنیم و فعالیت داشته باشیم.»
        <br />
*معلمی برای خانواده        <br />
زبان عربی را خوب یاد گرفته بود و سعی می کرد داشته هایش را در این زمینه ، به برادر کوچکش مهدی انتقال دهد. تلفظ صحیح سوره های حمد و توحید را هم به پدر و مادرش آموزش داد و اگر زمانی می دید که کلمات این دو سوره را اشتباه تلفظ می کنند با حوصله و متانت خاصی، صحیح آن را تکرار می کرد تا خوب یاد بگیرند.
        <br />
*فقط مادر و خواهرش را تشخیص می داد!        <br />
از ترس اینکه مبادا چشمش به نامحرم بیفتد ، زمان راه رفتن در خیابان، سرش را بالا نمی گرفت. فقط مادر و خواهرش را از روی کفش ها و لباس هایشان تشخیص می داد و با آنها سلام و علیک            می کرد... .این کارش به جایی کشیده بود که خانم های فامیل از دستش به مادرش شکایت کردند که چرا حسن در خیابان به ما سلام نمی کند؟ مادر(2) دلداریشان می داد و می گفت : « از دستش ناراحت نشوید. او کلاً به هیچ نامحرمی نگاه نمی کند و چون همیشه در خیابان سرش پایین است من که مادرش هستم را به زور تشخیص میدهد چه برسد به شماها...! »
        <br />
* احسن الناس...        <br />
مصداق بارز « احسن الناس ایماناً احسنهم خلقاً و الطفهم باَهله...» (3) بود و علاقه عجیبی به خانواده اش داشت.همیشه به برادران و خواهرانش سفارش می کرد که به پدر و مادر احترام کنند.به خواهر کوچکش خیلی ابراز محبت می کرد. همیشه در خانه سرش را بر روی زانویش می گذاشت و نوازشش می کرد و با مهر و عطوفت خاصی می گفت : « فاطمه، خواهر کوچولوی منه. من خیلی دوستش دارم.» هروقت هم که با برادر و خواهر کوچکتر از خودش در خیابان قدم می زد، دستشان را می گرفت و برایشان از معاد و بهشت و جهنم صحبت می کرد و سعی داشت تا با زبان کودکی خودشان خواندن نماز در اول وقت آن را به آنها یاد دهد.
        <br />
*، برف های ارتفاعات کردستان را می خوردند...!        <br />
 آن اوایل ، در کردستان به سپاه اسلام خدمت می کرد. در طول آن مدت ، از لحاظ دسترسی به آب در مضیقه بودند و حتی بیشتر اوقات ، به جای آب آشامیدنی، برف های ارتفاعات کردستان را می خوردند تا رفع تشنگی کنند!برای استحمام و وضو هم که آبی در دسترس نداشتند.همین موضوع باعث شد که دو ماه تمام، حمام نکنند.وقتی بعد از این مدت مرخصی گرفت و به خانه آمد لباس های رزمش آنقدر کثیف شده بود که مادرش گفت : « حسن جان! این لباس ها دیگر قابل شستشو و استفاده نیست. باید آنها را دور بریزی. » 
        <br />
*ترکش خمپاره        <br />
 یک بار یک جسم فلزی و تیز را همراه خودش از جبهه آورد. آن را دست تک تک اهل خانه داد و گفت لمسش کنید.بعد خودش توضیح داد که : « این جسم سخت و تیز که می بینید، ترکشی از یک خمپاره است. این همان چیزی است که در جبهه خیلی از بچه های ما را به شهادت رسانده. این ترکش خمپاره را باید امسال در سفره هفت سین عید بگذاریم تا همه ببینند که رفقای ما در جبهه با چه چیزهایی شهید می شوند.»هنوز هم که هنوز است بعد از گذشت 24 سال از آن روزها، مادر ، ترکش خمپاره را به یادگار نگه داشته.
        <br />
* حقوقش برکت دارد.        <br />
قصد داشت برای خدمت پنج ساله سپاه، ثبت نام کند. داشت مدارکش را برای این کار جمع و جور   می کرد که خواهرش پرسید :« حسن! چرا می خواهی به سپاه بروی؟ آنجا که حقوقش خیلی کم است...» او که همچنان مشغول مدارکش بود لبخند معنی داری زد و جواب داد : « ببین عزیزم! شاید حقوق سپاه کم باشد ولی چون کار مقدسی است همان پول کمش هم برکت دارد.تازه من در حین خدمت می خواهم ادامه تحصیل بدهم و دکتر داروهای طبّی شوم... .»
        <br />
*شیمیایی        <br />
 در سردشت شیمیایی شد و بعد از مدتی ریزش مو پیدا کرد. اهل خانه فکر می کردند که شاید به خاطر نبودن حمام و بهداشت کافی، این بلا به سرش آمده، غافل از اینکه فرزندشان شیمیایی شده. البته حسن، تا قبل از شهادتش سعی می کرد با استفاده از گیاهان دارویی، تا حدودی خود را درمان کند تا مجبور نشود همه چیز را برای خانواده اش بازگو کند.
        <br />
* شهادت لیاقت می خواهد.... .        <br />
هروقت مرخصی می گرفت و می آمد، برای نزدیکانش از شهید و شهادت می گفت اما در آخرین مرخصی اش که چهل روزه بود بیشتر در مورد این موضوعات صحبت می کرد. انگار فهمیده بود که دیگر ماندنی نیست و زمان پر کشیدنش فرا رسیده... .یک روز خواهرش از او پرسید : « داداش! به نظر خودت ایندفعه شهید می شی؟» با این سؤال خواهر، یکه خورد و برای لحظهای به فکر فرو رفت. بعد از آن در حالیکه سرش را پایین انداخته بود ، جواب داد : « شهادت لیاقت می خواهد.... . » 

        <br />
*حسن شهید شده...        <br />
 آنروز ، پدر بر خلاف همیشه که ظهر کار را تعطیل می کرد ساعت 10صبح به خانه برگشت. سلام و علیک خشک و خالی کرد و با قیافه ای ناراحت رفت سر کمد لباس هایش و پیراهن مشکی اش را پوشید. مادر با حالت تعجب پرسید : « لباس مشکی برای چیه ؟» پدر جواب داد : « یکی از آشنایان فوت کرده. می خواهم بروم تشییع جنازه.» مادر که انگار حس مادریش گل کرده بود و قلبش تکان خورده بود به اصرار از پدر خواست تا راستش را بگوید. گفت : « اگر اتفاقی برای حسن افتاده به من بگو. من طاقت شنیدنش را دارم.» به محض شنیدن نام حسن، اشک های پدر جاری شد.کمی که آرام شد، گفت : « آره، حسن شهید شده.امروز از طرف سپاه به باغ آقای برزگر آمدند و موضوع شهادت حسن را به من گفتند.»
        <br />
*وداع با شهید پهلو شکسته        <br />
صبح روز بیستم تیر ، وقتی پیکر مطهرش را برای وداع به منزل آوردند مادر متوجه شد که جوانش از قسمت پیشانی و پهلو مجروح شده و دست راستش هم آویزان شده بود و البته می دانست که خدای شهیدان، حسن را که دوست مخصوصش بود اینگونه می خواست و این شهید عزیز را با پهلو و دستی شکسته به اعلی علیین برد.  
        <br />
«یادگاری»        <br />
بسم الله الرحمن الرحیم        <br />
با حمد و سپاس خالق یکتایی که همه موجودات و به خصوص آدمی را آفرید و بر دیگر موجودات برتری و لیاقت بخشید و او را لایق سروری بر دیگر مخلوقات قرار دا.
آری اولین نامه ام را می نویسم و بدین وسیله ارادت و محبت این حقیر را ابراز می کنم.سلام بر والدین محترم. انشاءالله که از لطف خداوند منان در صحت و سلامتی بوده و باشید.
اگر احوالی از اینجانب جویا باشید به شکرانه حق در سلامتی هستیم و همچنین دعاگوی وجود شما می باشیم.
من امروز سه شنبه سوم از ماه اذر به پایگاه خودمان رسیدم و همه چیز به خیر و خوشی تمام شد. من در موقع آمدن فرصت نکردم که از خاله و پسر خاله خداحافظی کنم که از آنها عذر خواهی می کنم و در ضمن از همه التماس دعا و حلالیت دارم و امیدوارم که خداوند به ما هرچه بیشتر توفیق خدمت به اسلام و مسلمین را عنایت فرماید.انشاءالله.
در آخر نامه ام از پدر و مادرم حلالیت می خواهم و امید عفو و بخشش دارم و به هادی و مهدی داداش و اعطیه و اعظم سلام می رسانم و امیدوارم که همه در سلامتی باشند و درسهایشان را خوب بخوانند و همینطور نمازشان را همیشه دقت کنند و به آن اهمیت بدهند.
عرض دیگری نیست و سلام به همه فامیل ها و دوستان می رسانم.
خداحافظ شما
پاسدار وظیفه- سیف الله نورانی

        <br />
بسم الله الرحمن الرحیم        <br />
با سلام گرم از اینجانب از کوه های بلند و برفی و سرد کردستان به عزیزان در سنگرهای دیگر نقاط جبهه ها ، که امیدوارم خداوند تبارک و تعالی این خدمات ناچیز را از همه مبارزان در راه اسلام قبول بفرماید، انشاءالله.
سلام علیکم. سلام به والدین گرامی. انشاءالله که هیچ ناراحتی و غمی نداشته باشید و اگر احوالی هم از اینجانب خواسته باشید به شکرانه در صحت و سلامت هستم و برای همه سلام و دعا می رسانم.
برای همه فامیل ها و دوستان و آشنایان نیز سلام می رسانم و سلامتی آنان را هم از خداوند خواهانم.
مدتی است که از شهرستان به جبهه آمده ام و اکنون هم در یکی از نقاط جنگی هستم که با تعدادی از دوستان و همرزمان در اینجا به سر می بریم.
و کم کم به انتهای نامه می رسیم که در پایان از همه التماس دعا دارم و حلالیت می خواهم.
در ضمن به محمّد فلاحپور گفته ام که آن چراغ قوه و خمیر دندان و کرم ساویز را بدهید و اگر خواستید نامه ام بدهید و ما را از سلامتی خودتان با خبر کنید.
خداحافظ همگی
سیف الله نورانی 13/9/66
جمعه ساعت 12.40
(الهی الهی حتی الظهور المهدی احفظ الامام خمینی)


        <br />
بسم الله الرحمن الرحیم        <br />
السلام علیک یا ثارالله وابن ثاره، السلام علیک یا امام زمان(عج). ای حجت خدا بر جهانیان.
با سلام و درود فراوان بر ارواح گلگون کفنان محراب، آنانی که از حقانیت اسلام با ایثار مال و جان خود دفاع نمودند و آن عزیزانی که به فریاد رسای هل من ناصر ینصرنی فرزند حیدر کرار لبیک گفته اند و قدم بر عرصه پیکار نهاده و شعارشان جنگ جنگ تا رفع فتنه در جهان است.
پس از عرض سلام به خدمت والدین محترم، مراتب دست بوسی را به خدمت شما اعلام می دارم و از درگاه حق تعالی برای شما آرزوی سربلندی و سعادت را خواهانم.
آنگاه سلامی دیگر به خواهران و برادران خود می نمایم و انشاءالله که همگی در صحت و سلامتی باشند و همیشه مشغول طاعت درگاه الهی باشند و التماس داریم که یکایک به همه از هادی آقا و اعطیه خانم و مهدی آقا و اعظم خانم و حسین آقا سلام مجدد می رسانم و همچنین به خاله ها و عمه ها و دایی ها و همه و همه دوستان و آشنایان سلام رسانیده و از خداوند سبحان خواستار سلامتی و طاعت در مورد آنها هستم.
آری پدر و مادر گرامی! غرض از مزاحمت عرض ادبی بود و بر حکم وظیفه چند خطی هر چند ناقابل تقدیم حضورتان نمودیم که امید است مورد قبول و رضایت واقع گردد و خاطر مبارک شما از این بنده حقیر نگران نباشد.آری ، مدتی در سردشت با دیگر برادران بودیم و حالا چند روزی است که به نقده آمده ام و اگر خدا بخواهد تا دو هفته دیگر به خانه می آیم و باز چشممان از دیدنتان روشن می گردد. نامه ای که آقا مهدی برایم نوشته بود روز پنجشنبه 10/10/66 به دستم رسید که باعث خوشحالیم شد و حالا هم که دارم جواب نامه را می دهم امیدوارم باز هم بعدا برایم نامه بدهید و همینطور آقا مهدی و دیگر بچه ها درسشان را بخوانند که همیشه موفق باشند انشاءالله.البته من احتمال دارد تا یک هفته دیگر به تهران بروم برای آموزش که از آنجا اگر بشود برایتان تلفن خواهم زد. در ضمن همراه نامه عکس هم فرستادم که داخل آلبوم بگذارید و نامه ام را هم آقا مهدی اگر می خواهد نگه دارد.دیگر عرضی نیست و باز به همگی سلام رسانیده و التماس دعا دارم.
خداحافظ شما
سیف الله نورانی


        <br />
«پاورقی»        <br />
1.	خطبه ی 27 نهج البلاغه ـ ترجمه : جهاد در راه خدا دری از درهای بهشت است که خدا آنرا به روی دوستان مخصوص خود گشوده است .        <br />
2.	خانم ماه بی بی وفایی نژاد- مادر بزرگوار شهید        <br />
3.	عیون اخبار الرضا 2-38        <br />


        
        
        </div>	
    
    
  	</div>


</body>

</html>
